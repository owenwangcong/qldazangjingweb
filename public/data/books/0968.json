{
    "meta": {
        "id": "0968",
        "Bu": "宋元入藏诸大小乘经·第0968部",
        "title": "叶衣观自在菩萨经一卷",
        "Arthur": "唐特进试鸿胪卿三藏沙门大广智不空奉诏译",
        "last_bu": {
            "id": "0967",
            "name": "上一部：乾隆大藏经·宋元入藏诸大小乘经·佛说大集会正法经五卷"
        },
        "next_bu": {
            "id": "0969",
            "name": "下一部：乾隆大藏经·宋元入藏诸大小乘经·毗沙门天王经一卷"
        }
    },
    "juans": [
        {
            "id": "j0968-1",
            "type": "bt",
            "content": [
                "\n\n\n        叶衣观自在菩萨经\n       \n\n"
            ]
        },
        {
            "id": "p-0",
            "type": "p",
            "content": [
                "尔时婆伽梵住极乐世界。与诸大众宣说妙法。时金刚手菩萨。从座而起偏袒右肩。双膝着地顶礼观自在菩萨摩诃萨足。白观自在菩萨言。圣者住大悲解脱如幻三昧。能除一切有情苦恼。与世出世利益安乐。假使三千大千世界一切众生。同时有种种苦恼及八难苦。或希望世间出世果报。若能一心称念观自在菩萨摩诃萨名号。应时不舍大悲誓愿。即现种种随类之身。能满众生一切胜愿。亦能护持国界拔济苦难。亦能摄受养育增长吉祥。亦能遮止囚禁苦形。亦能销除蛊毒鬼魅及诸恶病。亦能临阵禁制刀杖。亦能消除水火灾难。亦能断除[示*厭]祷咒诅。亦能结护方隅地界。唯愿圣者哀愍未来一切有情国王男女。若净信三宝护持佛法。相承王业勿令断绝。为彼等故说轨仪陀罗尼加持方便。"
            ]
        },
        {
            "id": "p-1",
            "type": "p",
            "content": [
                "尔时观自在菩萨摩诃萨。从座而起顶礼佛足。右绕三匝还坐本处。合掌向佛而白佛言。唯愿世尊哀愍加持。我有叶衣观自在菩萨摩诃萨陀罗尼。能除一切有情灾祸。疫疾饥俭劫贼刀兵。水旱不调宿曜失序。亦能增长福德国界丰盛人民安乐。我今欲说唯愿听许。佛言善哉善哉随汝意说。尔时观自在菩萨。承佛威神而说陀罗尼曰。"
            ]
        },
        {
            "id": "p-2",
            "type": "p",
            "content": [
                "曩谟啰怛曩(二合)怛啰(二合)夜(引)野(一)曩谟阿弭跢(引)婆(去引)野(二)怛他(去引)蘖跢(引)夜(引)啰贺(二合)帝三(去)藐三(去)没驮(引)野(三)曩谟阿(去引)哩野(二合引)嚩路(引)枳帝湿嚩(二合)啰野(四)冒地萨怛嚩(二合引)野(五)摩诃萨怛嚩(二合引)野(六)摩贺迦(引)噜抳(尼整反)迦(引)野(七)曩谟摩贺娑他(二合去引)么钵啰(二合引)跛跢(二合引)野(八)冒地萨怛嚩(二合引)野(九)摩贺萨怛嚩(二合)野(十)摩贺迦鲁抳(尼整反)迦(引)野(十一)嚩(引)么宁怛鑁(二合引)曩么写(去引)弭(十二)怛鑁(二合引)曩么写(去引)弭嚩(引)么宁(十三)妣舍止钵啰(二合)拏舍嚩哩(十四)钵啰(二合)拏舍嚩哩妣舍止(十五)婆(去)誐嚩底(丁以反十六)跛舍跛啰输(上)播舍驮哩抳(十七)夜(引)[寧*頁]迦[寧*頁]质(十八)婆(去)夜(引)[寧*頁]聿(二合)答跛(二合)儞也(二合)么(引)曩(引)[寧*頁]聿(二合)答跛(二合)捻帝(十九)夜(引入)迦(引)室质(二合)儞(泥以反)多庾(二十引)夜(引入)迦(引)室质(二合)怛么(二合)哩庾(二十一)夜(引)迦(引)室质(二合)摩贺(引)么(引)哩庾(二合二十二)曳计质弩钵捺啰(二合)嚩(无跛反二十三)曳计质弩播(引)夜(引)娑(引入二十四)曳计质捺地野(二合引)婆嚩(准上引二十五)曳计质弩跛萨虐(引二十六)坞跛萨誐三(去)满驮(引)嚩(引二十七)嗢钵捻帝(二十八)萨嚩(引)[寧*頁]跢(引)[寧*頁]萨嚩(引)娑亸(二合引二十九)萨吠帝嚩(引)攞多(三十)噎武(无后反)钵捻帝曩(三十一)半旎多娑多(二合)娜宁曩萨底曳(二合三十二)萨底也(二合)嚩(引)计(引)曩(三十三)惹(自娜反)惹惹惹(三十四)曀鼻室止(二合)半旎跢(引三十五)地瑟耻(二合)带(引)漫怛啰(二合)钵乃(引三十六)么(鼻声)么(准上)萨嚩萨怛缚(二合引)难(上)者(三十七)啰迦怆(二合引)矩噜(三十八)麌不井(二合)矩噜(三十九)跛哩怛啰(二合引)喃矩噜(四十)跛哩[卄/(阿-可+辛)/木]啰(二合)怛(上)矩噜(四十一)跛哩播(引)攞曩矩噜(四十二)扇(引)井矩噜(四十三)娑噜(二合)娑底野(三合)野曩矩噜(四十四)难(上)拏跛哩贺(引)[口*朗]矩噜(四十五)设娑怛啰(三合)跛哩贺[口*朗]矩噜(四十六)尾洒怒(引)洒南矩噜(四十七)尾洒曩(引)舍曩矩噜(四十八)枲(引)么(引)满荡矩噜(四十九)驮啰抳满荡左矩噜(五十)怛儞也(二合)他(去引五十一)阿密哩(二合)帝阿蜜哩(二合)姤纳婆(二合)吠(五十二)阿湿嚩(二合)娑党(二合引)霓(五十三)么(鼻声引)么啰么(同前引)么啰(五十四)舍么钵啰(二合)舍么(五十五)睹奴(鼻声)尾睹奴(准前五十六)睹黎睹母黎娑嚩(二合)贺。"
            ]
        },
        {
            "id": "p-3",
            "type": "p",
            "content": [
                "心真言曰。"
            ]
        },
        {
            "id": "p-4",
            "type": "p",
            "content": [
                "唵(一)钵啰(二合)拏舍嚩哩(二)吽发吒(半声三)"
            ]
        },
        {
            "id": "p-5",
            "type": "p",
            "content": [
                "时观自在菩萨。说此陀罗尼已。白佛言世尊。若善男子善女人。诵此陀罗尼一遍。即护自身。若诵两遍即护伴侣。若诵三遍能护一家。若诵四遍护一聚落。若诵五遍护一国界。若国内疫病流行。应取白氎阔一肘半长二肘。先令画人洁净斋戒。以瞿摩夷汁和少青碌。以香胶和。勿用皮胶。取鬼宿日。画叶衣观自在菩萨像。其像作天女形。首戴宝冠冠有无量寿佛。璎珞环钏庄严其身。身有圆光火焰围绕。像有四臂右第一手当心持吉祥果。第二手作施愿手。左第一手持钺斧。第二手持罥索。坐莲华上。画像成已悬于竿上。令一人执持。执竿之人无间断诵叶衣观自在菩萨陀罗尼。声鼓鸣磬。所击之杖用樀枳王真言。加持二十一遍方乃击之。真言曰。"
            ]
        },
        {
            "id": "p-6",
            "type": "p",
            "content": [
                "唵樀枳吽(短声)弱。"
            ]
        },
        {
            "id": "p-7",
            "type": "p",
            "content": [
                "又令二人诵赞。一人诵吉庆赞。一人诵吉祥赞。令知法弟子三五人。一人持香炉烧安悉香。其香以叶衣观自在菩萨心真言。加持一百八遍。然后取烧香烟勿令断绝。一人持贤瓶。满盛香水插华果树枝。令持瓶人在前先行引像。二人吹蠡。引入王宫有旋一匝。南门而出复从东。入却绕城内坊市一匝。便城南门出。城南门外置一大水瓶。于中置种种饮食杂果及麨。阿阇梨诵妙色身如来真言加持七遍。然后诵叶衣观自在菩萨陀罗尼七遍。于真言句中。称国王名号加持。愿国王界无诸灾难。然后于路侧旷野。弃掷水瓶令破。作是告言。阎魔界中行病鬼等。汝等受领此饮食。复道而归。于诸有情起大慈心。令此国界无诸灾难。"
            ]
        },
        {
            "id": "p-8",
            "type": "p",
            "content": [
                "又法欲求长寿无病者。随意大小。氎上画叶衣观自在菩萨像。于施愿手下。画彼男女。其像置道场中。每日香华饮食旋绕供养发愿。常得加持满其所愿。"
            ]
        },
        {
            "id": "p-9",
            "type": "p",
            "content": [
                "又法若国王男女难长难养。或短寿疾病缠眠寝食不安。皆由宿业因缘生恶宿直。或数被五曜陵逼本宿。令身不安。则于所居之处。用牛黄或纸或素。上书二十八大药叉将真言。帖四壁上。先于东方壁上。帖四大药叉将真言。从东北角起首。所谓第一药叉将真言曰。"
            ]
        },
        {
            "id": "p-10",
            "type": "p",
            "content": [
                "唵儞(引)啰伽(二合)吒抧吽弱娑嚩(二合引)诃。"
            ]
        },
        {
            "id": "p-11",
            "type": "p",
            "content": [
                "第二药叉将真言曰。"
            ]
        },
        {
            "id": "p-12",
            "type": "p",
            "content": [
                "唵苏宁怛啰(二合)吒抧吽弱娑嚩(二合)诃。"
            ]
        },
        {
            "id": "p-13",
            "type": "p",
            "content": [
                "第三药叉将真言曰。"
            ]
        },
        {
            "id": "p-14",
            "type": "p",
            "content": [
                "唵布啰拏(二合)迦吒抧吽弱娑嚩(二合)诃。"
            ]
        },
        {
            "id": "p-15",
            "type": "p",
            "content": [
                "第四药叉将真言曰。"
            ]
        },
        {
            "id": "p-16",
            "type": "p",
            "content": [
                "唵迦比攞吒抧吽弱娑嚩(二合)诃。"
            ]
        },
        {
            "id": "p-17",
            "type": "p",
            "content": [
                "次于南方壁上。贴四大药叉将真言。"
            ]
        },
        {
            "id": "p-18",
            "type": "p",
            "content": [
                "第一药叉将真言曰。"
            ]
        },
        {
            "id": "p-19",
            "type": "p",
            "content": [
                "唵僧伽吒抧吽弱娑嚩(二合引)诃(引)"
            ]
        },
        {
            "id": "p-20",
            "type": "p",
            "content": [
                "第二药叉将真言曰。"
            ]
        },
        {
            "id": "p-21",
            "type": "p",
            "content": [
                "唵坞波僧伽吒抧吽弱娑嚩(二合引)诃(引)"
            ]
        },
        {
            "id": "p-22",
            "type": "p",
            "content": [
                "第三药叉将真言曰。"
            ]
        },
        {
            "id": "p-23",
            "type": "p",
            "content": [
                "唵啇企罗吒抧吽弱娑嚩(二合引)诃(引)"
            ]
        },
        {
            "id": "p-24",
            "type": "p",
            "content": [
                "第四药叉将真言曰。"
            ]
        },
        {
            "id": "p-25",
            "type": "p",
            "content": [
                "唵难(上)娜(上)吒抧吽弱娑嚩(二合引)诃(引)"
            ]
        },
        {
            "id": "p-26",
            "type": "p",
            "content": [
                "次于西方壁上。帖四大药叉将真言。"
            ]
        },
        {
            "id": "p-27",
            "type": "p",
            "content": [
                "第一药叉将真言曰。"
            ]
        },
        {
            "id": "p-28",
            "type": "p",
            "content": [
                "唵诃哩吒抧吽弱娑嚩(二合引)诃。"
            ]
        },
        {
            "id": "p-29",
            "type": "p",
            "content": [
                "第二药叉将真言曰。"
            ]
        },
        {
            "id": "p-30",
            "type": "p",
            "content": [
                "唵诃哩计奢吒抧吽弱娑嚩(二合引)诃(引)"
            ]
        },
        {
            "id": "p-31",
            "type": "p",
            "content": [
                "第三药叉将真言曰。"
            ]
        },
        {
            "id": "p-32",
            "type": "p",
            "content": [
                "唵钵啰(二合)仆吒抧吽弱娑嚩(二合引)诃(引)"
            ]
        },
        {
            "id": "p-33",
            "type": "p",
            "content": [
                "第四药叉将真言曰。"
            ]
        },
        {
            "id": "p-34",
            "type": "p",
            "content": [
                "唵迦比罗吒抧吽弱娑嚩(二合引)诃(引)"
            ]
        },
        {
            "id": "p-35",
            "type": "p",
            "content": [
                "次于北方壁上。帖四大药叉将真言。"
            ]
        },
        {
            "id": "p-36",
            "type": "p",
            "content": [
                "第一药叉将真言曰。"
            ]
        },
        {
            "id": "p-37",
            "type": "p",
            "content": [
                "唵驮逻拏吒抧吽弱娑嚩(二合引)诃(引)"
            ]
        },
        {
            "id": "p-38",
            "type": "p",
            "content": [
                "第二药叉将真言曰。"
            ]
        },
        {
            "id": "p-39",
            "type": "p",
            "content": [
                "唵驮逻难(上)那吒抧吽弱娑嚩(二合引)诃。"
            ]
        },
        {
            "id": "p-40",
            "type": "p",
            "content": [
                "第三药叉将真言曰。"
            ]
        },
        {
            "id": "p-41",
            "type": "p",
            "content": [
                "唵坞儞庾(二合)誐跛罗吒抧吽弱娑嚩(二合引)诃。"
            ]
        },
        {
            "id": "p-42",
            "type": "p",
            "content": [
                "第四药叉将真言曰。"
            ]
        },
        {
            "id": "p-43",
            "type": "p",
            "content": [
                "唵尾洒弩吒抧吽弱娑嚩(二合引)诃。"
            ]
        },
        {
            "id": "p-44",
            "type": "p",
            "content": [
                "次于东北隅。帖一大药叉将真言曰。"
            ]
        },
        {
            "id": "p-45",
            "type": "p",
            "content": [
                "唵半支迦吒抧吽弱娑嚩(二合)诃(引)"
            ]
        },
        {
            "id": "p-46",
            "type": "p",
            "content": [
                "次于东南隅。帖一大药叉将真言曰。"
            ]
        },
        {
            "id": "p-47",
            "type": "p",
            "content": [
                "唵半左(引)罗巘拏吒抧吽弱娑嚩(二合引)诃(引)"
            ]
        },
        {
            "id": "p-48",
            "type": "p",
            "content": [
                "次于西南隅。帖一大药叉将真言曰。"
            ]
        },
        {
            "id": "p-49",
            "type": "p",
            "content": [
                "唵娑(上)跢儗哩吒抧吽弱娑嚩(二合)诃(引)"
            ]
        },
        {
            "id": "p-50",
            "type": "p",
            "content": [
                "次于西北隅。帖一大药叉将真言曰。"
            ]
        },
        {
            "id": "p-51",
            "type": "p",
            "content": [
                "唵害么嚩多吒抧吽弱娑嚩(二合引)诃。"
            ]
        },
        {
            "id": "p-52",
            "type": "p",
            "content": [
                "次于下方足不踏处石上。镌四大药叉将真言。置于四方地下。"
            ]
        },
        {
            "id": "p-53",
            "type": "p",
            "content": [
                "东方地下一大药叉将真言曰。"
            ]
        },
        {
            "id": "p-54",
            "type": "p",
            "content": [
                "唵步莫吒抧吽弱娑嚩(二合)诃。"
            ]
        },
        {
            "id": "p-55",
            "type": "p",
            "content": [
                "南方地下一大药叉将真言曰。"
            ]
        },
        {
            "id": "p-56",
            "type": "p",
            "content": [
                "唵苏步莫吒抧吽弱娑嚩(二合)诃。"
            ]
        },
        {
            "id": "p-57",
            "type": "p",
            "content": [
                "西方地下一大药叉将真言曰。"
            ]
        },
        {
            "id": "p-58",
            "type": "p",
            "content": [
                "唵迦罗吒抧吽弱娑嚩(二合)诃。"
            ]
        },
        {
            "id": "p-59",
            "type": "p",
            "content": [
                "北方地下一大药叉将真言曰。"
            ]
        },
        {
            "id": "p-60",
            "type": "p",
            "content": [
                "唵坞波迦罗吒抧吽弱娑嚩(二合引)诃。"
            ]
        },
        {
            "id": "p-61",
            "type": "p",
            "content": [
                "次于上方四隅舍上。各帖一大药叉将真言。"
            ]
        },
        {
            "id": "p-62",
            "type": "p",
            "content": [
                "东北隅舍上一大药叉将真言曰。"
            ]
        },
        {
            "id": "p-63",
            "type": "p",
            "content": [
                "唵苏哩也(二合)吒抧吽弱娑嚩(二合引)诃。"
            ]
        },
        {
            "id": "p-64",
            "type": "p",
            "content": [
                "东南隅舍上一大药叉将真言曰。"
            ]
        },
        {
            "id": "p-65",
            "type": "p",
            "content": [
                "唵阿银儞(二合)吒抧吽弱娑嚩(二合引)诃。"
            ]
        },
        {
            "id": "p-66",
            "type": "p",
            "content": [
                "西南隅舍上一大药叉将真言曰。"
            ]
        },
        {
            "id": "p-67",
            "type": "p",
            "content": [
                "唵苏摩吒抧吽弱娑嚩(二合引)诃(引)"
            ]
        },
        {
            "id": "p-68",
            "type": "p",
            "content": [
                "西北隅舍上一大药叉将真言曰。"
            ]
        },
        {
            "id": "p-69",
            "type": "p",
            "content": [
                "唵嚩庾吒抧吽弱娑嚩(二合引)诃。"
            ]
        },
        {
            "id": "p-70",
            "type": "p",
            "content": [
                "帖真言已。于二十八大药叉将位。各各以香涂一小坛。坛上烧香杂华。饮食灯烛阏伽虔诚启告。唯愿二十八大药叉将并诸眷属。各住本方护持守护某甲令除灾祸不祥疾病夭寿。获得色力增长聪慧。威肃端严具足。易养易长寿命长远。作是加持已。二十八大药叉将不敢违越诸佛。如观自在菩萨及金刚手菩萨教敕。昼夜拥护卧安觉安获大威德。若有国王作此法者。其王境内灾疾消灭。国土安宁人民欢乐。"
            ]
        },
        {
            "id": "p-71",
            "type": "p",
            "content": [
                "又法应画本生宿直。每月供养。若作如是法者。恶宿直转成吉祥。以白檀香刻作叶衣观自在菩萨像。并于桦皮上书此真言。共带。若作此法取鬼宿直日受灌顶。其灌顶瓶以缯系项。满盛香水。水中着七宝及五种药。所谓娑诃者啰等。娑诃泥嚩。建吒迦哩。勿哩诃底。儗哩羯啰拏。及五种子诸香等。以叶衣观自在陀罗尼。加持一百八遍。以用灌顶洗诸障难。灌顶已。取一瓦碗盛种种饮食。彼男女头上绕三匝。令一知法远送掷破。即结线索。以叶衣真言加持系其头上。若作如是法。身上疾病鬼魅[示*厭]祷。执曜淩逼本命宿所皆悉殄灭。"
            ]
        },
        {
            "id": "p-72",
            "type": "p",
            "content": [
                "又法若人疫病。取舍弥木(此国无取楮木替之)燃火然后酥护摩。人发人骨投一百八遍于火中烧。七日已来每日供养。叶衣观自在菩萨。护摩之时。称彼国城名聚落名村坊名。一切灾难悉皆除灭。如是象疫马疫牛疫水牛疫。各取本类骨本毛。作护摩七日七夜亦皆灾灭。"
            ]
        },
        {
            "id": "p-73",
            "type": "p",
            "content": [
                "又法取一瓶满盛香水。诵真言加持一百八遍以水淋彼畜。一切疫病悉皆消灭。"
            ]
        },
        {
            "id": "p-74",
            "type": "p",
            "content": [
                "又法若人头痛。取有香气华加持一百八遍。令鼻嗅即得除愈。"
            ]
        },
        {
            "id": "p-75",
            "type": "p",
            "content": [
                "又法若人患鬼。魅取粳米粉。担作彼魅形。以镔刀诵段段截之。七日护摩即得除差。"
            ]
        },
        {
            "id": "p-76",
            "type": "p",
            "content": [
                "又法若人患疟。若一日二日三日。乃至七日或长时。患疟用牛黄书此真言。戴即得除差。"
            ]
        },
        {
            "id": "p-77",
            "type": "p",
            "content": [
                "又法或婴孩鬼魅。书此真言带则得除愈。"
            ]
        },
        {
            "id": "p-78",
            "type": "p",
            "content": [
                "又法劫贼侵夺坊市村邑。或欲远游路畏劫盗取佉陀罗木末。护摩诵真言一百八遍。所去之处无诸障难。"
            ]
        },
        {
            "id": "p-79",
            "type": "p",
            "content": [
                "又法若虫食苗稼。取砂以真言加持一百八遍。散于田中虫自远去五谷丰熟。"
            ]
        }
    ]
}