{
    "meta": {
        "id": "1409",
        "Bu": "西土圣贤撰集·第1409部",
        "title": "菩萨诃色欲法一卷",
        "Arthur": "后秦三藏鸠摩罗什译",
        "last_bu": {
            "id": "1408",
            "name": "上一部：乾隆大藏经·西土圣贤撰集·圣观自在菩萨心真言瑜伽观行仪轨一卷"
        },
        "next_bu": {
            "id": "1410",
            "name": "下一部：乾隆大藏经·西土圣贤撰集·四品学法一卷"
        }
    },
    "juans": [
        {
            "id": "j1409-1",
            "type": "bt",
            "content": [
                "\n\n\n        菩萨诃色欲法\n       \n\n"
            ]
        },
        {
            "id": "p-0",
            "type": "p",
            "content": [
                "女色者。世间之枷锁。凡夫恋着不能自拔。女色者。世间之重患。凡夫困之至死不免。女色者。世间之衰祸。凡夫遭之无厄不至。行者既得舍之。若复顾念。是为从狱得出。还复思入。从狂得正。而复乐之。从病得差。复思得病。智者怒之知其狂而颠蹶。死无日矣。凡夫重色。甘为之仆。终身驰骤。为之辛苦。虽复呋质寸斩。锋镝交至。甘心受之不以为患。狂人乐狂不是过也。行者若能弃之不顾。是则破枷脱锁。恶狂厌病。离于衰祸。既安且吉。得出牢狱。永无患难。女人之相。其言如蜜。而其心如毒。譬如停渊澄镜。而蛟龙居之。金山宝窟。而师子处之。当知此害不可近。室家不和。妇人之由。毁宗败族。妇人之罪。实是阴贼灭人慧明。亦是猎围鲜得出者。譬如高罗。群鸟落之。不能奋飞。又如密网。众鱼投之。刳肠俎肌。亦如暗坑。无目投之。如蛾赴火。是以智者知而远之。不受其害。恶而秽之。不为此物之所惑也。"
            ]
        }
    ]
}