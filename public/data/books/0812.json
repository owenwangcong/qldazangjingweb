{
    "meta": {
        "id": "0812",
        "Bu": "宋元入藏诸大小乘经·第0812部",
        "title": "佛说目连所问经一卷",
        "Arthur": "宋西天中印度摩伽陀国三藏传教大师法天奉诏译",
        "last_bu": {
            "id": "0811",
            "name": "上一部：乾隆大藏经·宋元入藏诸大小乘经·圣观自在菩萨一百八名经一卷"
        },
        "next_bu": {
            "id": "0813",
            "name": "下一部：乾隆大藏经·宋元入藏诸大小乘经·外道问圣大乘无我义经一卷"
        }
    },
    "juans": [
        {
            "id": "j0812-1",
            "type": "bt",
            "content": [
                "\n\n\n        佛说目连所问经\n       \n\n"
            ]
        },
        {
            "id": "p-0",
            "type": "p",
            "content": [
                "如是我闻。一时佛在王舍城竹林精舍。尔时尊者大目犍连。于夜后分。从自住处往诣佛所。到已投地顶礼佛足于一面坐。"
            ]
        },
        {
            "id": "p-1",
            "type": "p",
            "content": [
                "彼时尊者大目犍连。即从坐起。白佛言。世尊。若有苾刍苾刍尼。迷醉犯戒无惭无愧。轻慢律仪。行非法行。世尊彼等云何而得其福。"
            ]
        },
        {
            "id": "p-2",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行非法行。彼人命终生地狱中。寿等四大王天五百年。计人间岁数九百万岁。尊者大目犍连。复白佛言。世尊。若有苾刍苾刍尼。迷醉犯戒无惭无愧。轻慢律仪。不依说法。彼等云何而得其福。"
            ]
        },
        {
            "id": "p-3",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。若不依说法。彼人命终生地狱中。寿等忉利天一千岁。计人间算数三俱胝六百万岁。"
            ]
        },
        {
            "id": "p-4",
            "type": "p",
            "content": [
                "尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。行波逸提法。彼等云何而得其福。"
            ]
        },
        {
            "id": "p-5",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行波逸提法。彼人命终生地狱中。寿等夜摩天二千岁。计人间算数一十四俱胝四百万岁。"
            ]
        },
        {
            "id": "p-6",
            "type": "p",
            "content": [
                "尊者大目犍连白佛言。世尊。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼等云何得多福利。"
            ]
        },
        {
            "id": "p-7",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼人命终生地狱中。寿命兜率陀天四千岁。计人间算数五十七俱胝六万岁。"
            ]
        },
        {
            "id": "p-8",
            "type": "p",
            "content": [
                "尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼等云何得多福利。"
            ]
        },
        {
            "id": "p-9",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼人命终生地狱中。寿等化乐天八千岁。计人间算数二百三十俱胝四百万岁。"
            ]
        },
        {
            "id": "p-10",
            "type": "p",
            "content": [
                "尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯波罗夷法。彼等云何得多福利。"
            ]
        },
        {
            "id": "p-11",
            "type": "p",
            "content": [
                "世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯波罗夷法。彼人命终生地狱中。寿等他化自在天一万六千岁。计人间算数九百一十五俱胝六百万岁。尊者大目犍连。闻佛说已。心大欢喜。作礼而去。"
            ]
        }
    ]
}