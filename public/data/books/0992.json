{
    "meta": {
        "id": "0992",
        "Bu": "宋元入藏诸大小乘经·第0992部",
        "title": "佛说八大菩萨经一卷",
        "Arthur": "宋西天三藏朝散大夫明教大师法贤奉诏译",
        "last_bu": {
            "id": "0991",
            "name": "上一部：乾隆大藏经·宋元入藏诸大小乘经·佛说四品法门经一卷"
        },
        "next_bu": {
            "id": "0993",
            "name": "下一部：乾隆大藏经·宋元入藏诸大小乘经·佛说施一切无畏陀罗尼经一卷"
        }
    },
    "juans": [
        {
            "id": "j0992-1",
            "type": "bt",
            "content": [
                "\n\n\n        佛说八大菩萨经\n       \n\n"
            ]
        },
        {
            "id": "p-0",
            "type": "p",
            "content": [
                "如是我闻。一时佛在舍卫国祇树给孤独园。与大苾刍众千二百五十人俱。复有八大菩萨摩诃萨。其名曰。"
            ]
        },
        {
            "id": "p-1",
            "type": "p",
            "content": [
                "妙吉祥菩萨摩诃萨。圣观自在菩萨摩诃萨。慈氏菩萨摩诃萨。虚空藏菩萨摩诃萨。普贤菩萨摩诃萨。金刚手菩萨摩诃萨。除盖障菩萨摩诃萨。地藏菩萨摩诃萨。以为上首。复有诸大菩萨摩诃萨。其名曰。"
            ]
        },
        {
            "id": "p-2",
            "type": "p",
            "content": [
                "无能胜菩萨摩诃萨。龙相菩萨摩诃萨。喜意菩萨摩诃萨。无垢藏菩萨摩诃萨。无垢称菩萨摩诃萨。智王菩萨摩诃萨。无边军菩萨摩诃萨。智光菩萨摩诃萨。慧光菩萨摩诃萨。慧灯菩萨摩诃萨。智灯菩萨摩诃萨。梵授菩萨摩诃萨。天冠菩萨摩诃萨。如是等诸大菩萨。皆来会坐。"
            ]
        },
        {
            "id": "p-3",
            "type": "p",
            "content": [
                "尔时世尊。告舍利弗。汝今谛听。过东方恒河沙数世界。有一佛刹名无能胜。彼土有佛。名善精进吉祥如来应正等觉。现为众生说微妙法。"
            ]
        },
        {
            "id": "p-4",
            "type": "p",
            "content": [
                "复次舍利弗。又过东方十恒河沙世界。有一佛刹名曰无我。彼土有佛。号普照如来应供正等觉。现为众生说微妙法。"
            ]
        },
        {
            "id": "p-5",
            "type": "p",
            "content": [
                "复次舍利弗。又过东方三恒河沙数世界。有一佛刹名曰善爱。彼土有佛。号吉祥如来应供正等觉。现为众生说微妙法。"
            ]
        },
        {
            "id": "p-6",
            "type": "p",
            "content": [
                "复次舍利弗。又过东方三十四恒河沙世界。有一佛刹名寂静藏。彼土有佛。号印捺啰计睹特嚩惹王如来应供正等觉。现为众生说微妙法。"
            ]
        },
        {
            "id": "p-7",
            "type": "p",
            "content": [
                "复次舍利弗。又过东方五恒河沙世界。有一佛刹名曰离尘。彼土有佛。号喜功德光自在王如来应供正等觉。现为众生说微妙法。"
            ]
        },
        {
            "id": "p-8",
            "type": "p",
            "content": [
                "佛告舍利弗。若有善男子善女人等。于此经中闻是诸佛如来名号。一心谛听或自忆念。或书写读诵为他解说。彼人命终不堕恶趣。不生边地邪见诸恶律仪下贱族中。亦不生于长寿天中。亦不生于五浊恶世。饥馑疾病刀兵劫中。亦无王难水难火难贼盗虎狼等难。常生佛刹及天上人间。身相端严诸根具足。眷属圆满得宿命智。具六波罗蜜。行四无量法。通达一切甚深法藏。成最上道。佛说此经已。诸大菩萨。舍利弗及诸苾刍。天人阿修罗等。闻佛所说皆大欢喜。信受奉行。"
            ]
        }
    ]
}