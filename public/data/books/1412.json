{
    "meta": {
        "id": "1412",
        "Bu": "西土圣贤撰集·第1412部",
        "title": "仁王般若念诵法一卷",
        "Arthur": "唐三藏沙门大广智不空译",
        "last_bu": {
            "id": "1411",
            "name": "上一部：乾隆大藏经·西土圣贤撰集·大虚空藏菩萨念诵法一卷"
        },
        "next_bu": {
            "id": "1413",
            "name": "下一部：乾隆大藏经·西土圣贤撰集·阿閦如来念诵供养法一卷"
        }
    },
    "juans": [
        {
            "id": "j1412-1",
            "type": "bt",
            "content": [
                "\n\n\n        仁王般若念诵法\n       \n\n"
            ]
        },
        {
            "id": "p-0",
            "type": "p",
            "content": [
                "尔时佛告波斯匿王。今为王说仁王护国般若波罗蜜多持明之法。王当谛受一心善听。先明入道场仪轨。"
            ]
        },
        {
            "id": "p-1",
            "type": "p",
            "content": [
                "若诸仁王为求息灾。先须沐浴着新净衣。若法行王者受近住戒。应起殷重大乘之心。欲求成就不惜身命。于无边有情广起悲愿济度之心能如是者速得成就。入道场已五体投地。遍礼法界一切三宝右膝着地忏悔三业一切罪障。劝十方佛转正法轮。请诸如来久住于世。随喜三乘所修福智。以我某甲所修功德。悉皆回向无上菩提。愿共法界一切有情。所求悉地速得满足。次结跏趺坐。如其阙缘不得澡浴。二手涂香发殷重心。结清净印。两手当心虚心合掌如未敷莲华诵真言曰。"
            ]
        },
        {
            "id": "p-2",
            "type": "p",
            "content": [
                "唵娑嚩(二合)婆(引)嚩输(入)铎(引)萨嚩达磨(引)娑嚩(二合)婆嚩输度撼。"
            ]
        },
        {
            "id": "p-3",
            "type": "p",
            "content": [
                "诵此真言三遍。正诵之时运心广布。一切诸法本来清净。是故我身亦悉清净。即闭目运想。遍满虚空一切诸佛菩萨道场众会。执持种种上妙香花。三业至诚头面礼敬。"
            ]
        },
        {
            "id": "p-4",
            "type": "p",
            "content": [
                "第一结佛部三昧耶印。"
            ]
        },
        {
            "id": "p-5",
            "type": "p",
            "content": [
                "两手当心。内相叉作拳。并竖二大拇指诵真言曰。"
            ]
        },
        {
            "id": "p-6",
            "type": "p",
            "content": [
                "唵尔那尔迦娑嚩(二合引)诃(去引)"
            ]
        },
        {
            "id": "p-7",
            "type": "p",
            "content": [
                "不出声诵此真言三遍。下皆准知。于顶上散。由结此印契诵此佛部三昧耶真言故。十方法界一切诸佛。悉皆云集遍满虚空。加持行者离诸障恼。三业清净所修行愿速得成就。"
            ]
        },
        {
            "id": "p-8",
            "type": "p",
            "content": [
                "第二结诸菩萨部三昧耶印。"
            ]
        },
        {
            "id": "p-9",
            "type": "p",
            "content": [
                "两手当心如前作拳。左大拇指屈于掌中诵真言曰。"
            ]
        },
        {
            "id": "p-10",
            "type": "p",
            "content": [
                "唵阿(引)嚧(引)力迦娑嚩(二合)诃(去)"
            ]
        },
        {
            "id": "p-11",
            "type": "p",
            "content": [
                "准前诵三遍。于顶上散。由结此印契诵此诸菩萨部三昧耶真言故。即得观自在菩萨等。十方法界一切菩萨。悉皆云集遍满虚空。加持行法行者三业清净无诸灾难谓诸菩萨承本悲愿。令所求者皆悉满足。"
            ]
        },
        {
            "id": "p-12",
            "type": "p",
            "content": [
                "第三结金刚部三昧耶印。"
            ]
        },
        {
            "id": "p-13",
            "type": "p",
            "content": [
                "右如前印舒左大拇指。屈右大拇指于掌中。诵真言曰。"
            ]
        },
        {
            "id": "p-14",
            "type": "p",
            "content": [
                "唵嚩日啰(二合)地力迦娑嚩(二合引)诃。"
            ]
        },
        {
            "id": "p-15",
            "type": "p",
            "content": [
                "准前诵三遍于顶上散。由结此印契诵金刚部三昧耶真言故。即得十方法界一切金刚现威怒身。如云而集满虚空界。加持行法行者。三业坚固犹如金刚。谓彼圣者承佛威神以自愿力。大则护持国界令无灾难。小则乃至一身令无诸厄。"
            ]
        },
        {
            "id": "p-16",
            "type": "p",
            "content": [
                "第四结护身印。"
            ]
        },
        {
            "id": "p-17",
            "type": "p",
            "content": [
                "又用三部所结印契。及诵真言五处加持。谓额左肩右肩心喉五处。于顶上散。即成被金刚坚固甲胄。由此加持遍行者身。威光赫[亦/火]一切诸魔作障恼者。眼不敢睹疾走而去。"
            ]
        },
        {
            "id": "p-18",
            "type": "p",
            "content": [
                "第五结辟除印及金刚方隅宝界印。"
            ]
        },
        {
            "id": "p-19",
            "type": "p",
            "content": [
                "右以前金刚部印契。诵彼真言绕坛左转三匝。即能辟除大力诸魔随佛菩萨。若有隐者远去他界。随心大小右转三匝。即成金刚方隅宝界。诸佛菩萨尚不违越。况障恼者能得其便。于顶上散。"
            ]
        },
        {
            "id": "p-20",
            "type": "p",
            "content": [
                "第六结请圣众降坛印。"
            ]
        },
        {
            "id": "p-21",
            "type": "p",
            "content": [
                "右用前三部印契及诵真言。以大拇指向身招请。三遍三招。即前满空三部圣众。各依本位不相障碍。寂然而住顶上散。"
            ]
        },
        {
            "id": "p-22",
            "type": "p",
            "content": [
                "第七献阏伽香水印。"
            ]
        },
        {
            "id": "p-23",
            "type": "p",
            "content": [
                "右以两手持捧摩尼宝器盛香水。置于眉间诵真言曰。"
            ]
        },
        {
            "id": "p-24",
            "type": "p",
            "content": [
                "唵嚩日啰(二合引)娜迦吽(引)"
            ]
        },
        {
            "id": "p-25",
            "type": "p",
            "content": [
                "准上诵三遍。运心广布。次第普浴一切圣众。于顶上散。由献阏伽故。从胜解行地乃至法云地。于地地中十方法界诸佛菩萨。皆悉加护诸佛灌顶。"
            ]
        },
        {
            "id": "p-26",
            "type": "p",
            "content": [
                "第八献宝座印。"
            ]
        },
        {
            "id": "p-27",
            "type": "p",
            "content": [
                "右以两手当心虚心合掌。二大拇指及二小指。相附少屈。余之六指各散。微屈如开敷莲华。真言曰。"
            ]
        },
        {
            "id": "p-28",
            "type": "p",
            "content": [
                "唵迦磨攞娑嚩(二合引)诃。"
            ]
        },
        {
            "id": "p-29",
            "type": "p",
            "content": [
                "由结印契及诵真言。所献宝座令诸圣众皆如实受用。则令行法行者至果位中。获得金刚坚固宝座。"
            ]
        },
        {
            "id": "p-30",
            "type": "p",
            "content": [
                "第九结普供养印。"
            ]
        },
        {
            "id": "p-31",
            "type": "p",
            "content": [
                "右以两手合掌。五指互交以右押左。置于心上诵真言曰。"
            ]
        },
        {
            "id": "p-32",
            "type": "p",
            "content": [
                "娜莫三曼多没驮(引)南(引)萨嚩他欠(平)乌娜誐(二合)谛萨颇(二合)啰呬(引)[牟*含]誐誐曩(上)剑娑嚩(二合引)诃。"
            ]
        },
        {
            "id": "p-33",
            "type": "p",
            "content": [
                "由结此印诵真言故莲心广布。周遍法界诸佛菩萨道场海会。普雨一切诸供养具。初诵一遍。尘沙宝器满盛涂香普涂圣众。诵第二遍。种种花鬘普遍庄严。诵第三遍。烧种种香普遍供养。诵第四遍。雨诸天中上妙饮食。置于宝器普遍供养。诵第五遍。雨诸摩尼以为灯明普遍供养。诸佛菩萨由诵真言加持力故。所献香等于诸海会悉皆真实圣众受用。行法行者于当来世常获是报。"
            ]
        },
        {
            "id": "p-34",
            "type": "p",
            "content": [
                "第十结般若波罗蜜多根本印。"
            ]
        },
        {
            "id": "p-35",
            "type": "p",
            "content": [
                "又以两手背相附。收二头指。以二小指屈于掌中。以大拇指各押二指头。置于心上。诵经中陀罗尼七遍。由结此印诵陀罗尼故。行法行者自身即便变成般若波罗蜜多菩萨。而为一切诸佛之母。其菩萨像结跏趺坐白莲华上。身黄金色。众宝璎珞遍身庄严。首戴宝冠系冠白缯。两边垂下。左手当心持般若梵夹。右手当乳作说法印。以大拇指押无名指头。即想菩萨从顶至足身诸毛孔。流出光明作种种色。遍满法界。一一光中化无量佛。遍虚空界诸世界中。普为众生当根宣说般若波罗蜜多甚深之法。皆令悟解。住三摩地行法行王作此观已。顶上散印。手持数珠置于掌中。合掌当心。诵真言曰。"
            ]
        },
        {
            "id": "p-36",
            "type": "p",
            "content": [
                "唵尾嚧者那(引)么攞娑嚩(二合引)诃(引)"
            ]
        },
        {
            "id": "p-37",
            "type": "p",
            "content": [
                "诵此三遍加持数珠顶上戴已。然后当心。左手承珠右手移珠。念念相应住佛母三昧。观心莫间断。诵一百八遍或二十一遍。诵真言曰。"
            ]
        },
        {
            "id": "p-38",
            "type": "p",
            "content": [
                "娜谟啰怛娜(二合)怛啰(二合)夜野(一)娜莫(引)阿哩夜(二合)吠(无盖反)[口*路]者娜野(二)怛他(引)[卄/(阿-可+辛)/木]多(引)夜啰诃(二合)谛(三)三貌三没驮(引)野(四)娜莫阿(引)哩野(二合五)三满多跋捺啰(二合引)野(六)冒地萨怛嚩(二合引)野(七)摩贺萨怛嚩(二合引)野(八)摩贺迦(引)噜抳迦(引)野(九)怛儞野(二合)他(十引)枳穰(二合)娜钵啰(二合)儞(引)闭(十一)恶乞叉(二合)野句势(十二)钵啰(二合)底婆(引)娜嚩底(十三)萨嚩没驮(引)嚩路枳谛(十四)喻誐跛哩儞涩跛(二合)宁(十五)俨避(引)啰努啰嚩誐(引)系(十六)底哩野(三合)特嚩(二合十七)跛哩儞涩跛(二合)宁(十八)冒地质多散惹娜儞(十九)萨嚩(引)毗晒迦(引)毗色讫谛(二合二十)达磨娑(引)誐啰三步谛(二十一)阿慕伽室啰(二合)嚩儜(二十二)摩贺三满多跋捺啰(二合)步弥(二十三)涅(奴逸反)哩野(二合)谛(二十四)尾野(二合)羯啰拏(二十五)跛哩钵啰(二合)跛儞(二十六)萨嚩悉驮(二十七)娜么塞讫哩(二合)谛(二十八)萨嚩冒地萨怛嚩(二合二十九)散惹娜儞(三十)婆誐嚩底(丁以反引三十一)没驮(引)么谛(三十二)阿啰奶迦啰奶(三十三)阿啰拏迦啰奶(三十四)摩贺钵啰(二合)枳穰(二合三十五)播啰弭谛娑嚩(二合引)贺(三十六)"
            ]
        },
        {
            "id": "p-39",
            "type": "p",
            "content": [
                "如是依前至心诵念。遍数足已。即顶戴数珠置于本处。结三摩地印横舒两手以右押左。置于脐下。端身闭目头少微屈专注心上。谛观圆明镜智上纵广一肘。渐遍法界。布字行列右旋次第观。一一字光明彻照。从外向内至于地字。从内向外渐观诸字。周而复始。至第三遍心善寂定。了了分明观所诠义。不生不灭一一平等。皆遍法界非动非静。定慧双运永离诸相。即是般若波罗蜜多三摩地观。从此却结般若波罗蜜多印。诵陀罗尼七遍。于顶上散。次结普供养印。如前运心次第供养。对圣众前。以向所修所生功德。尽将资益所求诸愿。为国为家利他满足。然后回施众生。回严净土回向实际。回求无上菩提。愿共有情速至彼岸。次结前结界印。诵前真言三遍左转即成解界。次结前三部印。诵前真言三遍。皆以大拇指向外拨之。即成发遣圣众各归本土。行者作礼而去。如常经行。受持读诵大乘勿散动也。如是五更至于晨朝以为初时。从日午后至于未时为第二时。从黄昏后至于中夜为第三时。从中夜后至于五更为第四时。如是时中各依本数。精勤不怠一切他敌自然降伏。一切灾难永不复生。尔时波斯匿王闻佛说已。即从坐起作礼围绕。欢喜踊跃信受奉行。"
            ]
        }
    ]
}