{
    "meta": {
        "id": "1153",
        "Bu": "小乘律·第1153部",
        "title": "波罗提木叉僧祇戒本一卷",
        "Arthur": "东晋天竺三藏佛陀跋陀罗译",
        "last_bu": {
            "id": "1152",
            "name": "上一部：乾隆大藏经·小乘律·五分比丘尼戒本一卷"
        },
        "next_bu": {
            "id": "1154",
            "name": "下一部：乾隆大藏经·小乘律·十诵律比丘戒本一卷"
        }
    },
    "juans": [
        {
            "id": "j1153-1",
            "type": "bt",
            "content": [
                "\n\n\n        波罗提木叉僧祇戒本(亦名摩诃僧祇律大比丘戒本)\n       \n\n"
            ]
        },
        {
            "id": "p-0",
            "type": "p",
            "content": [
                "六念法。"
            ]
        },
        {
            "id": "p-1",
            "type": "p",
            "content": [
                "一者。当知日数月。一日二日。乃至十四日十五日。月大月小悉应知。"
            ]
        },
        {
            "id": "p-2",
            "type": "p",
            "content": [
                "二者。清旦当作施食法。今日得食施某甲某甲。于我不计意我当食。(如是三说)"
            ]
        },
        {
            "id": "p-3",
            "type": "p",
            "content": [
                "三者。日日自忆若干腊数。"
            ]
        },
        {
            "id": "p-4",
            "type": "p",
            "content": [
                "四者。当忆念受持衣及净施者。"
            ]
        },
        {
            "id": "p-5",
            "type": "p",
            "content": [
                "五者。当念不别众食。"
            ]
        },
        {
            "id": "p-6",
            "type": "p",
            "content": [
                "六者。当念病不病。"
            ]
        },
        {
            "id": "p-7",
            "type": "p",
            "content": [
                "摩诃僧祇律波罗提木叉大比丘戒本。"
            ]
        },
        {
            "id": "p-8",
            "type": "p",
            "content": [
                "大德僧听。冬时一月过。少一夜余有一夜三月在。老死至近佛法欲灭。诸大德。为得道故一心勤精进。所以者何。诸佛一心勤精进故得阿耨多罗三藐三菩提。何况余助道法。未受具戒者已出。僧今和合先作何事。(一人答言布萨说戒)诸大德不来。诸比丘说欲及清净。谁与比丘尼取欲。"
            ]
        },
        {
            "id": "p-9",
            "type": "p",
            "content": [
                "合十指爪掌　　供养释师子",
                "我今欲说戒　　僧当一心听",
                "乃至小罪中　　心应大怖畏",
                "有罪一心悔　　后更莫复犯",
                "心马驰恶道　　放逸难禁制",
                "佛说切戒行　　亦如利辔勒",
                "佛口说教诫　　善者能信受",
                "是人马调顺　　能破烦恼军",
                "若不受教敕　　亦不爱乐戒",
                "是人马不调　　没在烦恼军",
                "若人守护戒　　如[犛-未+牙]牛爱尾",
                "系心不放逸　　亦如猴着锁",
                "日夜常精进　　求实智慧故",
                "是人佛法中　　能得清净命"
            ]
        },
        {
            "id": "p-10",
            "type": "p",
            "content": [
                "大德僧听。今十五日布萨说波罗提木叉。若僧时到。僧忍听僧一心共作布萨说波罗提木叉。如是白。"
            ]
        },
        {
            "id": "p-11",
            "type": "p",
            "content": [
                "诸大德今布萨说波罗提木叉。僧一心善听。有罪者应发露无罪者默然。默然故当知诸大德清净。如一一比丘问答。是比丘众中三唱。若比丘如是比丘众中三唱。忆有罪应发露。不发露得故妄语罪诸大德。故妄语罪。佛说障道法。是故比丘欲求清净故。忆有罪应发露。发露则安隐不发露罪益深。"
            ]
        },
        {
            "id": "p-12",
            "type": "p",
            "content": [
                "诸大德。已说波罗提木叉序。今问诸大德。是中清净不。是中清净不。是中清净不。诸大德。是中清净默然故。是事如是持。"
            ]
        },
        {
            "id": "p-13",
            "type": "p",
            "content": [
                "诸大德。是四波罗夷法。半月半月次说波罗提木叉。"
            ]
        },
        {
            "id": "p-14",
            "type": "p",
            "content": [
                "若比丘。于和合僧中受具足戒。不还戒戒羸不出。相行淫法乃至共畜生。是比丘波罗夷不共住。"
            ]
        },
        {
            "id": "p-15",
            "type": "p",
            "content": [
                "佛在毗舍离城。成佛五年冬分第五半月十二日。食后东向坐一人半影。为长老耶奢伽兰陀子制此戒。已制当随顺行。是名随顺法。"
            ]
        },
        {
            "id": "p-16",
            "type": "p",
            "content": [
                "若比丘。于聚落中若空地。不与取随盗物。王或捉或杀或缚或摈出。咄男子。汝是贼汝愚痴。比丘如是不与取。是比丘波罗夷不共住。"
            ]
        },
        {
            "id": "p-17",
            "type": "p",
            "content": [
                "佛在王舍城。成佛六年冬分第二半月十日。食后东向坐。两人半影。为瓦师子长老达腻伽因洴沙王及粪扫衣比丘制此戒。已制当随顺行。是名随顺法。"
            ]
        },
        {
            "id": "p-18",
            "type": "p",
            "content": [
                "若比丘。自手夺人命。求持刀与杀者。教死叹死。咄人用恶活为死胜生。作是意作是想。方便叹誉死快。因是死非余者。是比丘波罗夷不共住。"
            ]
        },
        {
            "id": "p-19",
            "type": "p",
            "content": [
                "佛在毗舍离城。成佛六年冬分第三半月九日。食前北向坐。一人半影。为众多看病比丘因鹿杖外道制此戒。已制当随顺行。是名随顺法。"
            ]
        },
        {
            "id": "p-20",
            "type": "p",
            "content": [
                "若比丘。未知未见。自称得过人圣法知见殊胜。我如是知如是见。彼于后时若检校若不检校犯罪。欲求清净故作是言。长老。我不知言知不见言见。虚诳不实语除增上慢。是比丘波罗夷不共住。"
            ]
        },
        {
            "id": "p-21",
            "type": "p",
            "content": [
                "佛在舍卫国。成佛六年冬分第四半月十三日。食后东向坐。三人半影。为聚落中众多比丘及增上慢比丘制此戒。已制当随顺行。是名随顺法。"
            ]
        },
        {
            "id": "p-22",
            "type": "p",
            "content": [
                "诸大德。已说四波罗夷法。今问诸大德。是中清净不。是中清净不。是中清净不。"
            ]
        },
        {
            "id": "p-23",
            "type": "p",
            "content": [
                "诸大德。是中清净默然故。是事如是持(四事竟)"
            ]
        },
        {
            "id": "p-24",
            "type": "p",
            "content": [
                "诸大德。是十三僧伽婆尸沙法半月半月次说波罗提木叉。"
            ]
        },
        {
            "id": "p-25",
            "type": "p",
            "content": [
                "若比丘。故出精。除梦中僧伽婆尸沙。"
            ]
        },
        {
            "id": "p-26",
            "type": "p",
            "content": [
                "若比丘。淫欲变心。与女人身身相摩触。若捉手若捉发及余身分。摩触受乐者。僧伽婆尸沙。"
            ]
        },
        {
            "id": "p-27",
            "type": "p",
            "content": [
                "若比丘。淫欲变心。与女人说作丑恶语。随顺淫欲法。如年少男女。僧伽婆尸沙。"
            ]
        },
        {
            "id": "p-28",
            "type": "p",
            "content": [
                "若比丘。淫欲变心。于女人前叹自供养己身。姊妹如我沙门持净戒行善法修梵行。以淫欲法供养第一。僧伽婆尸沙。"
            ]
        },
        {
            "id": "p-29",
            "type": "p",
            "content": [
                "若比丘。受使行和合男女。若娶妇若私通。乃至须臾。僧伽婆尸沙。"
            ]
        },
        {
            "id": "p-30",
            "type": "p",
            "content": [
                "若比丘。自乞作房无主为身。应量作。长十二修伽陀磔手内。广七磔手。应将诸比丘示作房处无难处非妨处。若难处妨处自乞作房无主为身。亦不将诸比丘示作房处。而过量作。僧伽婆尸沙。"
            ]
        },
        {
            "id": "p-31",
            "type": "p",
            "content": [
                "若比丘。作大房有主为身。应将诸比丘指授处无难处非妨处。若难处妨处有主为身。亦不将诸比丘指授处者。僧伽婆尸沙。"
            ]
        },
        {
            "id": "p-32",
            "type": "p",
            "content": [
                "若比丘。嗔恨不喜故。于清净无罪比丘。以无根波罗夷法谤。欲破彼比丘净行。此于后时若检校若不检校。便言是事无根。我住嗔恨故说。僧伽婆尸沙。"
            ]
        },
        {
            "id": "p-33",
            "type": "p",
            "content": [
                "若比丘。嗔恨不喜故。于异分中小小事非波罗夷。以波罗夷法谤。欲坏彼比丘梵行。此于后时若检校若不检校。便言我以异分中小小事。住嗔恨故说。僧伽婆尸沙。"
            ]
        },
        {
            "id": "p-34",
            "type": "p",
            "content": [
                "若比丘。为破和合僧故。勤方便执破僧事故共诤。诸比丘应谏言。长老。莫为破和合僧故勤方便执破僧事故共诤。当与僧同事。何以故。僧和合欢喜不诤。共一学如水乳合。如法说法照明安乐住。如是谏时舍者善。若不舍应第二第三谏。舍是事善。若不舍僧伽婆尸沙。"
            ]
        },
        {
            "id": "p-35",
            "type": "p",
            "content": [
                "若比丘。同意相助。若一若二若众多。同语同见欲破和合僧。诸比丘谏时。是同意比丘言。长老。莫说是比丘好恶事。何以故。是法语比丘律语比丘。是比丘所说所见。欲忍可事。我等亦欲忍可。是比丘知说。非不知说。诸比丘应谏言。长老。莫作是语。是法语比丘律语比丘。何以故。此非法语比丘律语比丘。诸长老。莫助破僧事。当乐助和合僧。何以故。僧和合欢喜不诤。共一学如水乳合。如法说法照明安乐住。如是谏时。舍者善。若不舍应第二第三谏。舍是事善。若不舍僧伽婆尸沙。"
            ]
        },
        {
            "id": "p-36",
            "type": "p",
            "content": [
                "若比丘自用戾语。诸比丘共法中如法如律教时。便自用意言。长老。汝莫语我好恶事。我亦不语汝好恶事诸比丘应谏言。长老。诸比丘共法中如法如律教。时汝莫不受。汝亦应如法如律教诸比丘。何以故。如来弟子众展转相教展转相谏。共罪中出故善法得增长。如是谏时舍者善。若不舍应第二第三谏。舍是事善。若不舍僧伽婆尸沙。"
            ]
        },
        {
            "id": "p-37",
            "type": "p",
            "content": [
                "若比丘。依城邑聚落中住。污他家行恶行。污他家亦见亦闻。行恶行亦见亦闻。诸比丘应谏言长老。汝等污他家行恶行。污他家亦见亦闻。行恶行亦见亦闻。汝等出去不应此中住。是比丘言。僧随爱随嗔随怖随痴。何以故。有如是同罪比丘。有驱者有不驱者。诸比丘应谏言。长老。如是莫言。僧随爱随嗔随怖随痴。有同罪比丘有驱者有不驱者。何以故。僧不随爱不随嗔不随怖不随痴。长老。汝等污他家行恶行。污他家亦见亦闻。行恶行亦见亦闻汝等出去莫此中住。如是谏时舍者善。若不舍应第二第三谏。舍是事善。若不舍僧伽婆尸沙。"
            ]
        },
        {
            "id": "p-38",
            "type": "p",
            "content": [
                "诸大德。以说十三僧伽婆尸沙法。九初罪四乃至三谏。若比丘犯一一罪。随知覆藏时应与波利婆沙。波利婆沙已应僧中六日六夜行摩那埵。行摩那埵已应二十僧中出罪。若少一人不满二十。是比丘不得出罪。诸比丘应被诃。是事法尔。今问诸大德。是中清净不。是中清净不。是中清净不。诸大德。是中清净默然故。是事如是持(十三事竟)"
            ]
        },
        {
            "id": "p-39",
            "type": "p",
            "content": [
                "诸大德。是二不定法。半月半月次说波罗提木叉。"
            ]
        },
        {
            "id": "p-40",
            "type": "p",
            "content": [
                "若比丘。与女人独屏覆处可淫处坐。可信优婆夷。于三法中一一如法说。若波罗夷。若僧伽婆尸沙。若波夜提。比丘自言。我坐是处于三法中一一如法治。若波罗夷。若僧伽婆尸沙。若波夜提。应随可信优婆夷所说法治。彼比丘是初不定法。"
            ]
        },
        {
            "id": "p-41",
            "type": "p",
            "content": [
                "若比丘。与女人独露现处不可淫处坐。可信优婆夷。于二法中一一如法说。若僧伽婆尸沙。若波夜提。比丘自言。我坐是处于二法中一一如法治。若僧伽婆尸沙。若波夜提。应随可信优婆夷所说法治。彼比丘是二不定法。诸大德。已说二不定法。今问诸大德。是中清净不。是中清净不。是中清净不。"
            ]
        },
        {
            "id": "p-42",
            "type": "p",
            "content": [
                "诸大德。是中清净默然故。是事如是持。(二不定竟)"
            ]
        },
        {
            "id": "p-43",
            "type": "p",
            "content": [
                "诸大德。是三十尼萨耆波夜提法半月。半月次说波罗提木叉。"
            ]
        },
        {
            "id": "p-44",
            "type": "p",
            "content": [
                "若比丘。衣竟。迦絺那衣已舍。若得长衣十日畜。若过者尼萨耆波夜提。"
            ]
        },
        {
            "id": "p-45",
            "type": "p",
            "content": [
                "若比丘。衣竟。迦絺那衣已舍。三衣中若离一一衣余处宿。除僧羯磨。尼萨耆波夜提。"
            ]
        },
        {
            "id": "p-46",
            "type": "p",
            "content": [
                "若比丘。衣竟。迦絺那衣已舍。若得非时衣。比丘若须应取疾作衣受。若不足有望处。为满故听一月畜。若过者足不足尼萨耆波夜提。"
            ]
        },
        {
            "id": "p-47",
            "type": "p",
            "content": [
                "若比丘。取非亲里比丘尼衣。除贸易尼萨耆波夜提。"
            ]
        },
        {
            "id": "p-48",
            "type": "p",
            "content": [
                "若比丘。使非亲里比丘尼浣故衣。若染若打尼萨耆波夜提。"
            ]
        },
        {
            "id": "p-49",
            "type": "p",
            "content": [
                "若比丘。从非亲里居士居士妇乞衣。除余时尼萨耆波夜提。余时者失衣时。"
            ]
        },
        {
            "id": "p-50",
            "type": "p",
            "content": [
                "若比丘。失衣时。得从非亲里居士居士妇乞衣。若自恣与得取上下衣。若过受尼萨耆波夜提。"
            ]
        },
        {
            "id": "p-51",
            "type": "p",
            "content": [
                "若居士居士妇。为比丘办衣价言。我办如是衣价。买如是衣与某甲比丘。是比丘先不请。为好故便往劝言。善哉居士。如是衣价。买如是色衣与我。若得衣尼萨耆波夜提。"
            ]
        },
        {
            "id": "p-52",
            "type": "p",
            "content": [
                "若比丘。居士居士妇。各办如是衣价言。我等办如是衣价。买如是衣与某甲比丘。是比丘先不请为好故便往劝言。善哉居士。各办如是衣价。共作一如是色衣与我。若得衣尼萨耆波夜提。"
            ]
        },
        {
            "id": "p-53",
            "type": "p",
            "content": [
                "为比丘故若王大臣遣使送衣直与是比丘。使到言。如是衣直若王大臣送尊者应受。比丘言。我不得受是衣直。送净衣来者应受。使言尊者有执事人不。比丘若须衣。应示使若园民若优婆塞言。是人能为比丘执事。使到劝言。善哉执事。如是衣价买如是净衣与某甲比丘。是比丘来取衣时与。使劝喻已还到比丘所言。尊者所示执事人。我已劝作已。须衣时往取。比丘若须衣。应到执事所言。我须衣我须衣。第二第三亦如是说。若得衣者好。若不得应第四第五第六在执事人前默然立。得衣者善。若不得过是求。若得衣尼萨耆波夜提。若不得随衣直来处。若自去若遣使言。汝为某甲比丘送衣直。是比丘于汝衣直竟不得用。汝自知莫令失。是事法尔(十事)"
            ]
        },
        {
            "id": "p-54",
            "type": "p",
            "content": [
                "若比丘。纯黑羺羊毛作新敷具。尼萨耆波夜提。"
            ]
        },
        {
            "id": "p-55",
            "type": "p",
            "content": [
                "若比丘。作新敷具。应用二分纯黑羺羊毛。三分白四分下。若过分尼萨耆波夜提。"
            ]
        },
        {
            "id": "p-56",
            "type": "p",
            "content": [
                "若比丘。憍奢耶杂纯黑羺羊毛作新敷具。尼萨耆波夜提。"
            ]
        },
        {
            "id": "p-57",
            "type": "p",
            "content": [
                "若比丘。作新敷具。应至六年持若减六年故。敷具若舍若不舍作新敷具。除僧羯磨。尼萨耆波夜提。"
            ]
        },
        {
            "id": "p-58",
            "type": "p",
            "content": [
                "若比丘。作新敷具毡尼师坛。应着故敷具毡方一修伽陀磔手。为坏色故。若不著作新敷具毡尼师坛。尼萨耆波夜提。"
            ]
        },
        {
            "id": "p-59",
            "type": "p",
            "content": [
                "若比丘。道行得羊毛。若须得取至三由旬。若过者尼萨耆波夜提。若比丘。使非亲里比丘尼浣染擘羊毛。尼萨耆波夜提。"
            ]
        },
        {
            "id": "p-60",
            "type": "p",
            "content": [
                "若比丘。自手捉生色似色。若使人捉举染著者。尼萨耆波夜提。"
            ]
        },
        {
            "id": "p-61",
            "type": "p",
            "content": [
                "若比丘。种种卖买。尼萨耆波夜提。"
            ]
        },
        {
            "id": "p-62",
            "type": "p",
            "content": [
                "若比丘。种种贩卖生色似色。尼萨耆波夜提(二十竟)"
            ]
        },
        {
            "id": "p-63",
            "type": "p",
            "content": [
                "若比丘。长钵得十日畜。若过者尼萨耆波夜提。"
            ]
        },
        {
            "id": "p-64",
            "type": "p",
            "content": [
                "若比丘。所用钵减五缀。更乞新钵为好故。尼萨耆波夜提。是钵应众中舍。众中最下钵应与。作是言。长老。是钵受持破乃止。是事法尔。"
            ]
        },
        {
            "id": "p-65",
            "type": "p",
            "content": [
                "若比丘。病应服酥油蜜石蜜生酥及脂。一受七日服。若过七日。有残不舍而服。尼萨耆波夜提。"
            ]
        },
        {
            "id": "p-66",
            "type": "p",
            "content": [
                "若比丘。与比丘衣已。后嗔恨不喜。若自夺若使人夺得衣者。尼萨耆波夜提。"
            ]
        },
        {
            "id": "p-67",
            "type": "p",
            "content": [
                "若比丘。春残一月在。当求雨浴衣。半月在当作成受用。若未至求雨浴衣。作成受用者。尼萨耆波夜提。"
            ]
        },
        {
            "id": "p-68",
            "type": "p",
            "content": [
                "若比丘。自行乞缕。使非亲里织作衣。尼萨耆波夜提。"
            ]
        },
        {
            "id": "p-69",
            "type": "p",
            "content": [
                "若居士居士妇使织师为比丘织作衣。是比丘先不请。为好故便往劝织师言。善哉居士。此衣为我作。汝当好织令致长广。当与汝钱直若食直。如是劝得衣者。尼萨耆波夜提。"
            ]
        },
        {
            "id": "p-70",
            "type": "p",
            "content": [
                "若比丘。十日未至自恣得急施衣。须者得取畜至衣时。若过时畜尼萨耆波夜提。"
            ]
        },
        {
            "id": "p-71",
            "type": "p",
            "content": [
                "夏三月未至。夏末月比丘在阿练若处住。有疑恐怖有因缘事。三衣中若一一衣得寄家内离六宿。若过者除僧羯磨。尼萨耆波夜提。"
            ]
        },
        {
            "id": "p-72",
            "type": "p",
            "content": [
                "若比丘。知物向僧自回向已。尼萨耆波夜提(三十事竟)"
            ]
        },
        {
            "id": "p-73",
            "type": "p",
            "content": [
                "诸大德。已说三十尼萨耆波夜提法。今问诸大德。是中清净不。是中清净不。是中清净不。诸大德。是中清净默然故。是事如是持。"
            ]
        },
        {
            "id": "p-74",
            "type": "p",
            "content": [
                "诸大德。是九十二波夜提法。半月半月次说波罗提木叉。"
            ]
        },
        {
            "id": "p-75",
            "type": "p",
            "content": [
                "若比丘。知而故妄语波夜提。"
            ]
        },
        {
            "id": "p-76",
            "type": "p",
            "content": [
                "若比丘。种类形相语波夜提。"
            ]
        },
        {
            "id": "p-77",
            "type": "p",
            "content": [
                "若比丘。两舌语波夜提。"
            ]
        },
        {
            "id": "p-78",
            "type": "p",
            "content": [
                "若比丘。知僧如法如律灭诤已。更发起言。此羯磨不了当更作。作是因缘不异波夜提。"
            ]
        },
        {
            "id": "p-79",
            "type": "p",
            "content": [
                "若比丘。为女人说法过五六语。除有智男子。波夜提。"
            ]
        },
        {
            "id": "p-80",
            "type": "p",
            "content": [
                "若比丘。教未受具戒人说句法。波夜提。"
            ]
        },
        {
            "id": "p-81",
            "type": "p",
            "content": [
                "若比丘。自称向未受具戒人说得过人法。我如是知如是见。说实者波夜提。"
            ]
        },
        {
            "id": "p-82",
            "type": "p",
            "content": [
                "若比丘。知比丘粗罪。向未受具戒人说。除僧羯磨波夜提。"
            ]
        },
        {
            "id": "p-83",
            "type": "p",
            "content": [
                "若比丘。僧应分物。先听与而后遮言。长老。汝亲厚意回僧物与人。波夜提。"
            ]
        },
        {
            "id": "p-84",
            "type": "p",
            "content": [
                "若比丘僧。半月诵波罗提木叉经时作是言。长老。用诵是杂碎戒为使诸比丘生疑悔作是轻呵戒因缘不异。波夜提(十事竟)"
            ]
        },
        {
            "id": "p-85",
            "type": "p",
            "content": [
                "若比丘。坏种子破鬼村波夜提。"
            ]
        },
        {
            "id": "p-86",
            "type": "p",
            "content": [
                "若比丘。异语恼他波夜提。"
            ]
        },
        {
            "id": "p-87",
            "type": "p",
            "content": [
                "若比丘。嫌责语波夜提。"
            ]
        },
        {
            "id": "p-88",
            "type": "p",
            "content": [
                "若比丘。僧住处露地敷卧床坐床褥枕。若自敷若使人敷。去时不自举不使人举。波夜提。"
            ]
        },
        {
            "id": "p-89",
            "type": "p",
            "content": [
                "若比丘。僧房内敷床褥。若自敷若使人敷。去时不自举不使人举。波夜提。"
            ]
        },
        {
            "id": "p-90",
            "type": "p",
            "content": [
                "若比丘。嗔恨不喜。僧房内牵比丘出。若自牵若使人牵。下至言汝出去。波夜提。"
            ]
        },
        {
            "id": "p-91",
            "type": "p",
            "content": [
                "若比丘。知僧房内比丘先敷床褥。后来敷欲扰乱令去。作是因缘不异。波夜提。"
            ]
        },
        {
            "id": "p-92",
            "type": "p",
            "content": [
                "若比丘。僧房阁屋上敷尖脚床。若坐若卧。波夜提。"
            ]
        },
        {
            "id": "p-93",
            "type": "p",
            "content": [
                "若比丘。知水有虫浇草泥。若使人浇。波夜提。"
            ]
        },
        {
            "id": "p-94",
            "type": "p",
            "content": [
                "若比丘。经营作大房施户牖。齐再三覆。当于少草地中住教。若过者。波夜提(二十竟)"
            ]
        },
        {
            "id": "p-95",
            "type": "p",
            "content": [
                "若比丘。僧不差而教诫比丘尼。波夜提。"
            ]
        },
        {
            "id": "p-96",
            "type": "p",
            "content": [
                "若比丘。僧差教诫比丘尼。从日没乃至明相未出。波夜提。"
            ]
        },
        {
            "id": "p-97",
            "type": "p",
            "content": [
                "若比丘。往尼住处教诫。不白善比丘。除余时波夜提。余时者病时。"
            ]
        },
        {
            "id": "p-98",
            "type": "p",
            "content": [
                "若比丘语比丘言。长老。为食故教诫比丘尼。波夜提。"
            ]
        },
        {
            "id": "p-99",
            "type": "p",
            "content": [
                "若比丘。共一比丘尼空静处坐。波夜提。"
            ]
        },
        {
            "id": "p-100",
            "type": "p",
            "content": [
                "若比丘。与比丘尼期共道行。下至聚落间。除疑怖畏估客伴时波夜提。"
            ]
        },
        {
            "id": "p-101",
            "type": "p",
            "content": [
                "若比丘。与比丘尼期共载船。上水下水。除直渡波夜提。"
            ]
        },
        {
            "id": "p-102",
            "type": "p",
            "content": [
                "若比丘。与非亲里比丘尼衣。除贸易波夜提。"
            ]
        },
        {
            "id": "p-103",
            "type": "p",
            "content": [
                "若比丘。与非亲里比丘尼作衣。波夜提。"
            ]
        },
        {
            "id": "p-104",
            "type": "p",
            "content": [
                "若比丘。知比丘尼赞叹食。除旧檀越波夜提(三十事竟)"
            ]
        },
        {
            "id": "p-105",
            "type": "p",
            "content": [
                "若比丘。施一食处。不病比丘过一食波夜提。"
            ]
        },
        {
            "id": "p-106",
            "type": "p",
            "content": [
                "若比丘。处处食。除病时衣时波夜提。"
            ]
        },
        {
            "id": "p-107",
            "type": "p",
            "content": [
                "若比丘。食已足离坐处。不作残食法。食者波夜提。"
            ]
        },
        {
            "id": "p-108",
            "type": "p",
            "content": [
                "若比丘。知彼比丘食已足离坐处不作残食法。欲恼故劝言。长老食此食。食者波夜提。"
            ]
        },
        {
            "id": "p-109",
            "type": "p",
            "content": [
                "若比丘。不与不受着口中。除水及杨枝波夜提。"
            ]
        },
        {
            "id": "p-110",
            "type": "p",
            "content": [
                "若比丘。非时食波夜提。"
            ]
        },
        {
            "id": "p-111",
            "type": "p",
            "content": [
                "若比丘。停食食波夜提。"
            ]
        },
        {
            "id": "p-112",
            "type": "p",
            "content": [
                "若比丘。往白衣家自恣与饼麨。得受两三钵出外共不病比丘食。若过受不共食波夜提。"
            ]
        },
        {
            "id": "p-113",
            "type": "p",
            "content": [
                "若比丘。不病为身乞酥油蜜石蜜乳酪鱼肉。如是乞美食食者波夜提。"
            ]
        },
        {
            "id": "p-114",
            "type": "p",
            "content": [
                "若比丘。别众食。除余时波夜提。余时者。病时衣时行时船上时大众会时外道施食时(四十事竟)"
            ]
        },
        {
            "id": "p-115",
            "type": "p",
            "content": [
                "若比丘。无病自为身然草木牛屎。若自然若使人然。除因缘波夜提。"
            ]
        },
        {
            "id": "p-116",
            "type": "p",
            "content": [
                "若比丘。与未受具戒人同屋。过三宿波夜提。"
            ]
        },
        {
            "id": "p-117",
            "type": "p",
            "content": [
                "若比丘。与羯磨欲已。后嗔恨不喜作是言。我不与欲不好与。此羯磨不成就我不与此欲。波夜提。"
            ]
        },
        {
            "id": "p-118",
            "type": "p",
            "content": [
                "若比丘语比丘言。长老。共汝入聚落。到彼当与汝食。若自与若使人与。后欲驱故便言。汝去我共汝住不乐。我独住乐。作是因缘不异波夜提。"
            ]
        },
        {
            "id": "p-119",
            "type": "p",
            "content": [
                "若比丘作是语长老。我知世尊说障道法。习此法不能障道诸比丘应谏言。长老。汝莫谤世尊。谤世尊者不善。世尊不作是语世尊说障道法实障道。汝舍此恶事。如是谏时。若坚持不舍。应第二第三谏。舍者善。若不舍。僧应作举羯磨。是比丘波夜提。"
            ]
        },
        {
            "id": "p-120",
            "type": "p",
            "content": [
                "若比丘。知比丘恶见不舍。僧如法如律作举羯磨。未作如法如律。共食共同屋住波夜提。"
            ]
        },
        {
            "id": "p-121",
            "type": "p",
            "content": [
                "若沙弥作是言。如来说淫欲是障道法。我知习淫欲不能障道。诸比丘应谏言。汝沙弥莫谤世尊。谤世尊者不善。世尊不作是语。世尊说淫欲实障道法汝舍此恶见。如是谏时。若坚持不舍。应第二第三谏。舍者善。若不舍应驱出言。汝从今已后。不应言佛是我师。亦不得共比丘三宿。汝去不得此中住若比丘知沙弥恶见不舍驱出。未作如法。诱唤畜养共食共住波夜提。"
            ]
        },
        {
            "id": "p-122",
            "type": "p",
            "content": [
                "若比丘。得新衣当三种坏色。若一一坏色青黑木兰。若不坏色受用者。波夜提。"
            ]
        },
        {
            "id": "p-123",
            "type": "p",
            "content": [
                "若比丘。僧住处内宝若名宝。若自取若使人取。除内取为主来求者与。波夜提。"
            ]
        },
        {
            "id": "p-124",
            "type": "p",
            "content": [
                "若比丘减半月浴。除余时波夜提。余时者。春后一月半。夏初一月。此二月半。是热时病时风时雨时作时行时(五十事竟)"
            ]
        },
        {
            "id": "p-125",
            "type": "p",
            "content": [
                "若比丘。知水有虫饮者波夜提。"
            ]
        },
        {
            "id": "p-126",
            "type": "p",
            "content": [
                "若比丘。自手与无衣出家男女食波夜提。"
            ]
        },
        {
            "id": "p-127",
            "type": "p",
            "content": [
                "若比丘。知食家淫处坐波夜提。"
            ]
        },
        {
            "id": "p-128",
            "type": "p",
            "content": [
                "若比丘。知食家屏处坐波夜提。"
            ]
        },
        {
            "id": "p-129",
            "type": "p",
            "content": [
                "若比丘。看军发行波夜提。"
            ]
        },
        {
            "id": "p-130",
            "type": "p",
            "content": [
                "若比丘。有因缘事得到军中三宿若过者波夜提。"
            ]
        },
        {
            "id": "p-131",
            "type": "p",
            "content": [
                "若比丘。有因缘事得到军中三宿。若看军发行牙旗斗势波夜提。"
            ]
        },
        {
            "id": "p-132",
            "type": "p",
            "content": [
                "若比丘。嗔恨不喜打比丘波夜提。"
            ]
        },
        {
            "id": "p-133",
            "type": "p",
            "content": [
                "若比丘。嗔恨不喜掌刀拟比丘波夜提。"
            ]
        },
        {
            "id": "p-134",
            "type": "p",
            "content": [
                "若比丘。知比丘粗罪覆藏者波夜提(六十事竟)"
            ]
        },
        {
            "id": "p-135",
            "type": "p",
            "content": [
                "若比丘。故夺畜生命波夜提。"
            ]
        },
        {
            "id": "p-136",
            "type": "p",
            "content": [
                "若比丘。故令他比丘起疑悔须臾不乐。作是因缘不异波夜提。"
            ]
        },
        {
            "id": "p-137",
            "type": "p",
            "content": [
                "若比丘。净施五众衣。后不舍而受用者波夜提。"
            ]
        },
        {
            "id": "p-138",
            "type": "p",
            "content": [
                "若比丘。戏笑藏比丘衣钵尼师坛针筒。若使人藏波夜提。"
            ]
        },
        {
            "id": "p-139",
            "type": "p",
            "content": [
                "若比丘。恐怖比丘波夜提。"
            ]
        },
        {
            "id": "p-140",
            "type": "p",
            "content": [
                "若比丘。水中戏波夜提。"
            ]
        },
        {
            "id": "p-141",
            "type": "p",
            "content": [
                "若比丘。以指相指波夜提。"
            ]
        },
        {
            "id": "p-142",
            "type": "p",
            "content": [
                "若比丘。与女人期共道行。下至聚落中波夜提。"
            ]
        },
        {
            "id": "p-143",
            "type": "p",
            "content": [
                "若比丘。与女人同屋宿波夜提。"
            ]
        },
        {
            "id": "p-144",
            "type": "p",
            "content": [
                "若比丘。与女人独屏处坐波夜提(七十事竟)"
            ]
        },
        {
            "id": "p-145",
            "type": "p",
            "content": [
                "若比丘。知人不满二十。与受具足戒。是人不名受具足。诸比丘应被呵。波夜提。"
            ]
        },
        {
            "id": "p-146",
            "type": "p",
            "content": [
                "若比丘。知贼众期共道行。下至聚落中波夜提。"
            ]
        },
        {
            "id": "p-147",
            "type": "p",
            "content": [
                "若比丘。自手掘地若使人掘。若指授语掘是地。波夜提。"
            ]
        },
        {
            "id": "p-148",
            "type": "p",
            "content": [
                "若比丘。四月别请应受。过受波夜提。除更请长请。"
            ]
        },
        {
            "id": "p-149",
            "type": "p",
            "content": [
                "若比丘语比丘言。长老。当学莫犯五众罪。是比丘言。我不随汝语。若见余长老寂根多闻持法深解。我当从咨问。彼有所说我当受行。除余时波夜提。余时者。比丘欲得法利应学。亦应问余比丘。"
            ]
        },
        {
            "id": "p-150",
            "type": "p",
            "content": [
                "若比丘。饮酒咽咽波夜提。"
            ]
        },
        {
            "id": "p-151",
            "type": "p",
            "content": [
                "若比丘。轻他比丘波夜提。"
            ]
        },
        {
            "id": "p-152",
            "type": "p",
            "content": [
                "若比丘。诸比丘诤讼时默然立听。彼有所说我当忆持。作是因缘不异波夜提。"
            ]
        },
        {
            "id": "p-153",
            "type": "p",
            "content": [
                "若比丘。僧断事不与欲。出去不白。波夜提。"
            ]
        },
        {
            "id": "p-154",
            "type": "p",
            "content": [
                "若比丘。阿兰若处住。非时入聚落。不白善比丘。除急事波夜提(八十事竟)"
            ]
        },
        {
            "id": "p-155",
            "type": "p",
            "content": [
                "若比丘同食处。食前食后不白善比丘。行至余处。除衣时波夜提。"
            ]
        },
        {
            "id": "p-156",
            "type": "p",
            "content": [
                "若比丘入王宫。夫人未藏宝。下至过门限。波夜提。"
            ]
        },
        {
            "id": "p-157",
            "type": "p",
            "content": [
                "若比丘。骨牙角作针筒。破已波夜提。"
            ]
        },
        {
            "id": "p-158",
            "type": "p",
            "content": [
                "若比丘。作床脚应高佛八指。除入梐。若过截已波夜提。"
            ]
        },
        {
            "id": "p-159",
            "type": "p",
            "content": [
                "若比丘。兜罗绵[袖-由+宁]褥。若坐若卧出已波夜提。"
            ]
        },
        {
            "id": "p-160",
            "type": "p",
            "content": [
                "若比丘。作尼师坛应量作。长二修伽陀磔手。广一磔手半。更益一磔手。若过截已波夜提。"
            ]
        },
        {
            "id": "p-161",
            "type": "p",
            "content": [
                "若比丘。作覆疮衣应长四修伽陀磔手广二磔手若过截已波夜提。"
            ]
        },
        {
            "id": "p-162",
            "type": "p",
            "content": [
                "若比丘。作雨浴衣应长六修伽陀磔手广二磔手半。若过截已波夜提。"
            ]
        },
        {
            "id": "p-163",
            "type": "p",
            "content": [
                "若比丘。与如来衣量等作衣。若过截已波夜提。如来衣。长九修伽陀磔手。广六磔手。"
            ]
        },
        {
            "id": "p-164",
            "type": "p",
            "content": [
                "若比丘。嗔恨不喜。以无根僧伽婆尸沙法谤。波夜提。"
            ]
        },
        {
            "id": "p-165",
            "type": "p",
            "content": [
                "若比丘。知物向僧回与余人。波夜提。"
            ]
        },
        {
            "id": "p-166",
            "type": "p",
            "content": [
                "若比丘。僧半月说波罗提木叉经时作是言。长老。我今始知是法入修多罗半月波罗提木叉中说。诸比丘知彼比丘本若二若三。说波罗提木叉经中坐。况复多。彼比丘不以不知故无罪。随所犯罪一一如法治。应呵责言。长老。汝失善利。半月说波罗提木叉经时。汝不尊重。不一心念。不摄耳听法。呵已波夜提(九十二事竟)"
            ]
        },
        {
            "id": "p-167",
            "type": "p",
            "content": [
                "诸大德。已说九十二波夜提法。今问诸大德。是中清净不。是中清净不。是中清净不。"
            ]
        },
        {
            "id": "p-168",
            "type": "p",
            "content": [
                "诸大德。是中清净默然故。是事如是持。"
            ]
        },
        {
            "id": "p-169",
            "type": "p",
            "content": [
                "诸大德。是四波罗提提舍尼法。半月半月次说波罗提木叉。"
            ]
        },
        {
            "id": "p-170",
            "type": "p",
            "content": [
                "若比丘。阿练若处住。先不语不病。外不受于内受。若啖若食应向余比丘悔过言。长老。我堕可呵法。此法悔过。"
            ]
        },
        {
            "id": "p-171",
            "type": "p",
            "content": [
                "若比丘。不病在白衣家内。从非亲里比丘尼边受食。若啖若食应向余比丘悔过言。长老。我堕可呵法。此法悔过。"
            ]
        },
        {
            "id": "p-172",
            "type": "p",
            "content": [
                "若比丘。受白衣家请食。比丘尼在前立。指示言。与是比丘饭。与是比丘羹。若鱼若肉。诸比丘应语是比丘尼言。姊妹小住。待诸比丘食竟。若无一比丘呵者。是诸比丘应向余比丘悔过言。长老。我堕可呵法。此法悔过。"
            ]
        },
        {
            "id": "p-173",
            "type": "p",
            "content": [
                "有学家僧作学家羯磨。比丘先不请而往自手受食。若啖若食。是比丘应向余比丘悔过言。长老。我堕可呵法。此法悔过。"
            ]
        },
        {
            "id": "p-174",
            "type": "p",
            "content": [
                "诸大德。已说四波罗提提舍尼法。今问诸大德。是中清净不。是中清净不。是中清净不。"
            ]
        },
        {
            "id": "p-175",
            "type": "p",
            "content": [
                "诸大德。是中清净默然故。是事如是持。"
            ]
        },
        {
            "id": "p-176",
            "type": "p",
            "content": [
                "诸大德。是众学法。半月半月次说波罗提木叉。"
            ]
        },
        {
            "id": "p-177",
            "type": "p",
            "content": [
                "齐整着内衣应当学。"
            ]
        },
        {
            "id": "p-178",
            "type": "p",
            "content": [
                "齐整被衣应当学。"
            ]
        },
        {
            "id": "p-179",
            "type": "p",
            "content": [
                "好覆身入家内应当学。"
            ]
        },
        {
            "id": "p-180",
            "type": "p",
            "content": [
                "谛视入家内应当学。"
            ]
        },
        {
            "id": "p-181",
            "type": "p",
            "content": [
                "小声入家内应当学。"
            ]
        },
        {
            "id": "p-182",
            "type": "p",
            "content": [
                "不笑入家内应当学。"
            ]
        },
        {
            "id": "p-183",
            "type": "p",
            "content": [
                "不覆头入家内应当学。"
            ]
        },
        {
            "id": "p-184",
            "type": "p",
            "content": [
                "不反抄衣入家内应当学。"
            ]
        },
        {
            "id": "p-185",
            "type": "p",
            "content": [
                "不脚指行入家内应当学。"
            ]
        },
        {
            "id": "p-186",
            "type": "p",
            "content": [
                "不叉腰入家内应当学(十事)"
            ]
        },
        {
            "id": "p-187",
            "type": "p",
            "content": [
                "不摇身入家内应当学。"
            ]
        },
        {
            "id": "p-188",
            "type": "p",
            "content": [
                "不摇头入家内应当学。"
            ]
        },
        {
            "id": "p-189",
            "type": "p",
            "content": [
                "不掉臂入家内应当学。"
            ]
        },
        {
            "id": "p-190",
            "type": "p",
            "content": [
                "好覆身家内坐应当学。"
            ]
        },
        {
            "id": "p-191",
            "type": "p",
            "content": [
                "谛视家内坐应当学。"
            ]
        },
        {
            "id": "p-192",
            "type": "p",
            "content": [
                "小声家内坐应当学。"
            ]
        },
        {
            "id": "p-193",
            "type": "p",
            "content": [
                "不笑家内坐应当学。"
            ]
        },
        {
            "id": "p-194",
            "type": "p",
            "content": [
                "不覆头家内坐应当学。"
            ]
        },
        {
            "id": "p-195",
            "type": "p",
            "content": [
                "不反抄衣家内坐应当学。"
            ]
        },
        {
            "id": "p-196",
            "type": "p",
            "content": [
                "不抱膝家内坐应当学(二十事)"
            ]
        },
        {
            "id": "p-197",
            "type": "p",
            "content": [
                "不交脚家内坐应当学。"
            ]
        },
        {
            "id": "p-198",
            "type": "p",
            "content": [
                "不叉腰家内坐应当学。"
            ]
        },
        {
            "id": "p-199",
            "type": "p",
            "content": [
                "不动手足家内坐应当学。"
            ]
        },
        {
            "id": "p-200",
            "type": "p",
            "content": [
                "一心受食应当学。"
            ]
        },
        {
            "id": "p-201",
            "type": "p",
            "content": [
                "羹饭等食应当学。"
            ]
        },
        {
            "id": "p-202",
            "type": "p",
            "content": [
                "不偏刳食应当学。"
            ]
        },
        {
            "id": "p-203",
            "type": "p",
            "content": [
                "不口中颊食食应当学。"
            ]
        },
        {
            "id": "p-204",
            "type": "p",
            "content": [
                "不吐舌食应当学。"
            ]
        },
        {
            "id": "p-205",
            "type": "p",
            "content": [
                "不大团饭食应当学。"
            ]
        },
        {
            "id": "p-206",
            "type": "p",
            "content": [
                "不张口待食应当学(三十事)"
            ]
        },
        {
            "id": "p-207",
            "type": "p",
            "content": [
                "不挑团食应当学。"
            ]
        },
        {
            "id": "p-208",
            "type": "p",
            "content": [
                "不啮半食应当学。"
            ]
        },
        {
            "id": "p-209",
            "type": "p",
            "content": [
                "不含食语应当学。"
            ]
        },
        {
            "id": "p-210",
            "type": "p",
            "content": [
                "不指抆针食应当学。"
            ]
        },
        {
            "id": "p-211",
            "type": "p",
            "content": [
                "不舐手食应当学。"
            ]
        },
        {
            "id": "p-212",
            "type": "p",
            "content": [
                "不[口*束]指食应当学。"
            ]
        },
        {
            "id": "p-213",
            "type": "p",
            "content": [
                "不[口*專][口*集]作声食应当学。"
            ]
        },
        {
            "id": "p-214",
            "type": "p",
            "content": [
                "不吸食食应当学。"
            ]
        },
        {
            "id": "p-215",
            "type": "p",
            "content": [
                "不全吞食应当学。"
            ]
        },
        {
            "id": "p-216",
            "type": "p",
            "content": [
                "不落饭食应当学(四十事)"
            ]
        },
        {
            "id": "p-217",
            "type": "p",
            "content": [
                "不振手食应当学。"
            ]
        },
        {
            "id": "p-218",
            "type": "p",
            "content": [
                "不嫌心看比坐钵食应当学。"
            ]
        },
        {
            "id": "p-219",
            "type": "p",
            "content": [
                "端心视钵食应当学。"
            ]
        },
        {
            "id": "p-220",
            "type": "p",
            "content": [
                "不病不得为己索食应当学。"
            ]
        },
        {
            "id": "p-221",
            "type": "p",
            "content": [
                "不以饭覆羹上更望得应当学。"
            ]
        },
        {
            "id": "p-222",
            "type": "p",
            "content": [
                "不以腻手受饭器应当学。"
            ]
        },
        {
            "id": "p-223",
            "type": "p",
            "content": [
                "不以钵中残食弃地应当学。"
            ]
        },
        {
            "id": "p-224",
            "type": "p",
            "content": [
                "已立不为坐人说法除病应当学。"
            ]
        },
        {
            "id": "p-225",
            "type": "p",
            "content": [
                "已坐不为卧人说法除病应当学。"
            ]
        },
        {
            "id": "p-226",
            "type": "p",
            "content": [
                "已在下不为高床上人说法除病应当学(五十事)"
            ]
        },
        {
            "id": "p-227",
            "type": "p",
            "content": [
                "不为着革屣人说法除病应当学。"
            ]
        },
        {
            "id": "p-228",
            "type": "p",
            "content": [
                "不为着屐人说法除病应当学。"
            ]
        },
        {
            "id": "p-229",
            "type": "p",
            "content": [
                "不为覆头人说法除病应当学。"
            ]
        },
        {
            "id": "p-230",
            "type": "p",
            "content": [
                "不为缠头人说法除病应当学。"
            ]
        },
        {
            "id": "p-231",
            "type": "p",
            "content": [
                "不为抱膝蹲人说法除病应当学。"
            ]
        },
        {
            "id": "p-232",
            "type": "p",
            "content": [
                "不为翘脚人说法除病应当学。"
            ]
        },
        {
            "id": "p-233",
            "type": "p",
            "content": [
                "不为捉刀人说法除病应当学。"
            ]
        },
        {
            "id": "p-234",
            "type": "p",
            "content": [
                "不为捉弓箭人说法除病应当学。"
            ]
        },
        {
            "id": "p-235",
            "type": "p",
            "content": [
                "不为捉杖人说法除病应当学。"
            ]
        },
        {
            "id": "p-236",
            "type": "p",
            "content": [
                "不为捉盖人说法除病应当学(六十事)"
            ]
        },
        {
            "id": "p-237",
            "type": "p",
            "content": [
                "在后不为在前人说法除病应当学。"
            ]
        },
        {
            "id": "p-238",
            "type": "p",
            "content": [
                "不为骑乘人说法除病应当学。"
            ]
        },
        {
            "id": "p-239",
            "type": "p",
            "content": [
                "在道外不为道中人说法除病应当学。"
            ]
        },
        {
            "id": "p-240",
            "type": "p",
            "content": [
                "不生草上大小便涕唾除病应当学。"
            ]
        },
        {
            "id": "p-241",
            "type": "p",
            "content": [
                "不水中大小便涕唾除病应当学。"
            ]
        },
        {
            "id": "p-242",
            "type": "p",
            "content": [
                "不立大小便除病应当学。"
            ]
        },
        {
            "id": "p-243",
            "type": "p",
            "content": [
                "(众学六十六事竟)"
            ]
        },
        {
            "id": "p-244",
            "type": "p",
            "content": [
                "诸大德。已说众学法。今问诸大德。是中清净不。是中清净不。是中清净不。诸大德。是中清净默然故。是事如是持。"
            ]
        },
        {
            "id": "p-245",
            "type": "p",
            "content": [
                "诸大德。是七灭诤法。半月半月次说波罗提木叉。"
            ]
        },
        {
            "id": "p-246",
            "type": "p",
            "content": [
                "若随事随顺人。应与现前比尼人。与现前比尼。"
            ]
        },
        {
            "id": "p-247",
            "type": "p",
            "content": [
                "应与忆念比尼人。与忆念比尼。"
            ]
        },
        {
            "id": "p-248",
            "type": "p",
            "content": [
                "应与不痴比尼人。与不痴比尼。"
            ]
        },
        {
            "id": "p-249",
            "type": "p",
            "content": [
                "应与自言治比尼人。与自言治比尼。"
            ]
        },
        {
            "id": "p-250",
            "type": "p",
            "content": [
                "应与觅罪相比尼人。与觅罪相比尼。"
            ]
        },
        {
            "id": "p-251",
            "type": "p",
            "content": [
                "应与多觅罪相比尼人。与多觅罪相比尼。"
            ]
        },
        {
            "id": "p-252",
            "type": "p",
            "content": [
                "应与如草敷地比尼人。与如草敷地比尼。"
            ]
        },
        {
            "id": "p-253",
            "type": "p",
            "content": [
                "诸大德。已说七灭诤法。今问诸大德。是中清净不。是中清净不。是中清净不。诸大德。是中清净默然故。是事如是持(七灭诤竟)"
            ]
        },
        {
            "id": "p-254",
            "type": "p",
            "content": [
                "诸大德。是随顺法。半月半月次说波罗提木叉。二部比尼随顺者。随顺行此法。"
            ]
        },
        {
            "id": "p-255",
            "type": "p",
            "content": [
                "诸大德。已说随顺法。今问诸大德。是中清净不。是中清净不。是中清净不。"
            ]
        },
        {
            "id": "p-256",
            "type": "p",
            "content": [
                "诸大德。是中清净默然故。是事如是持。"
            ]
        },
        {
            "id": "p-257",
            "type": "p",
            "content": [
                "诸大德。已说戒经序法。已说四波罗夷法。已说十三僧伽婆尸沙法。已说二不定法。已说三十尼萨耆波夜提法。已说九十二波夜提法。已说四波罗提提舍尼法。已说众学法。已说七灭诤法。已说法随顺法。是名如来应供正遍知法比尼法。入波罗提木叉经中。是法随顺法。一切学莫犯。"
            ]
        },
        {
            "id": "p-258",
            "type": "p",
            "content": [
                "佛言。毗婆尸佛如来应供正遍知。为寂静僧。略说波罗提木叉。"
            ]
        },
        {
            "id": "p-259",
            "type": "p",
            "content": [
                "忍辱第一道　　涅槃佛称最",
                "出家恼他人　　不名为沙门"
            ]
        },
        {
            "id": "p-260",
            "type": "p",
            "content": [
                "尸弃佛如来应供正遍知。为寂静僧。略说波罗提木叉。"
            ]
        },
        {
            "id": "p-261",
            "type": "p",
            "content": [
                "譬如明眼人　　能避崄恶道",
                "世有聪明人　　能远离诸恶"
            ]
        },
        {
            "id": "p-262",
            "type": "p",
            "content": [
                "毗叶婆佛如来应供正遍知。为寂静僧。略说波罗提木叉。"
            ]
        },
        {
            "id": "p-263",
            "type": "p",
            "content": [
                "不恼不说过　　如戒所说行",
                "饭食知节量　　常乐在闲处",
                "心净乐精进　　是名诸佛教"
            ]
        },
        {
            "id": "p-264",
            "type": "p",
            "content": [
                "拘留孙佛如来应供正遍知。为寂静僧。略说波罗提木叉。"
            ]
        },
        {
            "id": "p-265",
            "type": "p",
            "content": [
                "譬如蜂采华　　不坏色与香",
                "但取其味去　　比丘入聚落",
                "不破坏他事　　不观作不作",
                "但自观身行　　谛视善不善"
            ]
        },
        {
            "id": "p-266",
            "type": "p",
            "content": [
                "拘那含牟尼佛如来应供正遍知。为寂静僧。略说波罗提木叉。"
            ]
        },
        {
            "id": "p-267",
            "type": "p",
            "content": [
                "欲得好心莫放逸　　圣人善法当勤学",
                "若有智寂一心人　　尔乃无复忧愁患"
            ]
        },
        {
            "id": "p-268",
            "type": "p",
            "content": [
                "迦葉佛如来应供正遍知。为寂静僧。略说波罗提木叉。"
            ]
        },
        {
            "id": "p-269",
            "type": "p",
            "content": [
                "一切恶莫作　　当具足善法",
                "自净其志意　　是则诸佛教"
            ]
        },
        {
            "id": "p-270",
            "type": "p",
            "content": [
                "释迦牟尼佛如来应供正遍知。为寂静僧。略说波罗提木叉。"
            ]
        },
        {
            "id": "p-271",
            "type": "p",
            "content": [
                "护身为善哉　　能护口亦善",
                "护意为善哉　　护一切亦善",
                "比丘护一切　　便得离众苦",
                "比丘守口意　　身不犯诸恶",
                "是三业道净　　得圣所得道",
                "若人打骂不还报　　于嫌恨人心不恨",
                "于嗔人中心常净　　见人为恶自不作",
                "七佛为世尊　　能救护世间",
                "所可说戒经　　我已广说竟",
                "诸佛及弟子　　恭敬是戒经",
                "恭敬戒经已　　各各相恭敬",
                "惭愧得具足　　能得无为道"
            ]
        },
        {
            "id": "p-272",
            "type": "p",
            "content": [
                "已说波罗提木叉经竟。僧一心得布萨摩诃僧祇戒。"
            ]
        },
        {
            "id": "p-273",
            "type": "p",
            "content": [
                "持戒净身口　　摄心正忆念",
                "多闻生实智　　斯由戒为本",
                "戒为妙宝藏　　亦为七财宝",
                "戒为大船师　　能渡生死海",
                "戒为清凉池　　澡浴诸烦恼",
                "戒为无畏术　　消伏邪毒害",
                "戒为究竟伴　　能过崄恶道",
                "戒为甘露门　　众圣之所由",
                "持戒心不动　　专精不放逸",
                "不毁正戒相　　亦无邪命心",
                "是名清净戒　　诸佛之所赞",
                "是故欢喜持　　清净之戒身"
            ]
        }
    ]
}