{
    "meta": {
        "id": "0262",
        "Bu": "大乘五大部外重译经·第0262部",
        "title": "佛说大乘四法经一卷",
        "Arthur": "唐中天竺沙门地婆诃罗等奉敕初译",
        "last_bu": {
            "id": "0261",
            "name": "上一部：乾隆大藏经·大乘五大部外重译经·佛说大乘百福庄严相经一卷"
        },
        "next_bu": {
            "id": "0263",
            "name": "下一部：乾隆大藏经·大乘五大部外重译经·佛说菩萨修行四法经一卷"
        }
    },
    "juans": [
        {
            "id": "j0262-1",
            "type": "bt",
            "content": [
                "\n\n\n        佛说大乘四法经\n       \n\n"
            ]
        },
        {
            "id": "p-0",
            "type": "p",
            "content": [
                "如是我闻。一时薄伽梵在室罗筏。住誓多林给孤独园。与大苾刍众千二百五十人俱。复有无量菩萨摩诃萨众。尔时世尊告诸苾刍。有四种法。菩萨摩诃萨。尽其寿量常应修行。乃至虽遇丧命因缘。亦不得舍。何者为四。诸苾刍菩萨尽寿。乃至逢遇丧命因缘。必定不得舍菩提心。诸苾刍菩萨尽寿。乃至逢遇丧命因缘。必定不得舍善知识。诸苾刍菩萨尽寿。乃至逢遇丧命因缘。不得弃舍堪忍爱乐。诸苾刍菩萨尽寿。乃至逢遇丧命因缘。必定不得舍阿练若。诸苾刍如是四法菩萨尽寿常应坚持。宁丧身命而不舍离。尔时世尊重演其义。说伽他曰。"
            ]
        },
        {
            "id": "p-1",
            "type": "p",
            "content": [
                "世间明慧者　　应发菩提心",
                "常思一切智　　恒近善知识",
                "住堪忍爱乐　　依止阿练若",
                "犹如师子王　　远离诸惊怖"
            ]
        },
        {
            "id": "p-2",
            "type": "p",
            "content": [
                "诸明慧者修行此法。速能超出众魔罗网。疾证无上正等菩提。时薄伽梵说此经已。诸苾刍等。欢喜奉行。"
            ]
        }
    ]
}