{
    "meta": {
        "id": "1383",
        "Bu": "西土圣贤撰集·第1383部",
        "title": "金刚顶瑜伽他化自在天理趣会普贤修行念诵仪轨一卷",
        "Arthur": "唐三藏沙门大广智不空奉诏译",
        "last_bu": {
            "id": "1382",
            "name": "上一部：乾隆大藏经·西土圣贤撰集·金刚瑜伽降三世成就极深密门一卷"
        },
        "next_bu": {
            "id": "1384",
            "name": "下一部：乾隆大藏经·西土圣贤撰集·金刚寿命陀罗尼念诵法一卷"
        }
    },
    "juans": [
        {
            "id": "j1383-1",
            "type": "bt",
            "content": [
                "\n\n\n        金刚顶瑜伽他化自在天理趣会普贤修行念诵仪轨\n       \n\n"
            ]
        },
        {
            "id": "p-0",
            "type": "p",
            "content": [
                "我以净三业　　为利诸众生",
                "令得三身故　　归命礼三宝",
                "金刚身语意　　遍满生死中",
                "秘密金刚界　　大悲依护者",
                "雄猛阿閦鞞　　最胜宝生尊",
                "大悲阿弥陀　　成就不空业",
                "此诸无上尊　　我皆稽首礼",
                "及萨埵金刚　　降伏于一切",
                "胜上虚空藏　　能授诸灌顶",
                "救世观自在　　显三昧瑜伽",
                "巧毗首羯磨　　善作密方便",
                "如上诸圣尊　　我皆稽首礼",
                "修行此法者　　常住本尊观",
                "行步践莲华　　至于精室门",
                "弹指三称吽　　右目置么字",
                "左目置吒字　　右日左成月",
                "流散金刚光　　入门而顾视",
                "诸魔咸消散　　以左金刚拳",
                "当心竖头指　　右手亦复然",
                "顶上三左旋　　指空及下界",
                "次复右旋转　　皆诵吽字明",
                "次思佛常住　　置礼三宝已",
                "方诵清净明　　二手未敷莲",
                "加心额喉顶"
            ]
        },
        {
            "id": "p-1",
            "type": "p",
            "content": [
                "唵莎嚩(二合)婆(引)嚩秫铎萨嚩达莫(引)莎嚩(二合)婆(引)嚩戍度憾。"
            ]
        },
        {
            "id": "p-2",
            "type": "p",
            "content": [
                "此明密义云　　诸法自性净",
                "我亦自性净　　由是加持故",
                "自他获无垢　　便于自心中",
                "观性成金刚　　三业已转依",
                "成三秘密门　　次作发悟契",
                "二拳檀慧钩　　进力侧相拄",
                "二举如钩势　　诵此秘密言"
            ]
        },
        {
            "id": "p-3",
            "type": "p",
            "content": [
                "唵嚩日[口*路](二合)底瑟吒(二合)"
            ]
        },
        {
            "id": "p-4",
            "type": "p",
            "content": [
                "由此真语印加持　　诸佛不贪寂静味",
                "悉从定起赴集会　　观察行人同摄受",
                "次结金刚持大印　　檀慧禅智反相叉",
                "右膝着地置顶上　　想身遍满尘刹海",
                "敬礼一一如来足"
            ]
        },
        {
            "id": "p-5",
            "type": "p",
            "content": [
                "真言曰。"
            ]
        },
        {
            "id": "p-6",
            "type": "p",
            "content": [
                "唵嚩日啰(二合)忽(微言切)"
            ]
        },
        {
            "id": "p-7",
            "type": "p",
            "content": [
                "由此金刚持印故　　一切正觉皆随顺",
                "为欲奉事诸如来　　舍身奉献阿閦佛",
                "金刚合掌舒顶上　　全身委地以心礼"
            ]
        },
        {
            "id": "p-8",
            "type": "p",
            "content": [
                "真言曰。"
            ]
        },
        {
            "id": "p-9",
            "type": "p",
            "content": [
                "唵萨嚩怛他(引)孽跢(引)布儒(引)波娑他(二合)娜夜怛么(二合引)南(引)儞(引)哩夜(二合下同)多夜弭萨嚩怛他(引)孽多(引)嚩日啰(二合)萨埵(引)地瑟咤(二合下同)莎嚩(二合下同)[牟*含](引)吽。"
            ]
        },
        {
            "id": "p-10",
            "type": "p",
            "content": [
                "由此真言身印故　　即得圆满菩提心",
                "次应敬礼宝生尊　　为奉灌顶承事故",
                "金刚合掌下当心　　以额着地而奉献"
            ]
        },
        {
            "id": "p-11",
            "type": "p",
            "content": [
                "真言曰。"
            ]
        },
        {
            "id": "p-12",
            "type": "p",
            "content": [
                "唵萨嚩怛他(引)孽多布惹毗晒迦夜怛么(二合)南儞哩夜多夜弭萨嚩怛他孽多嚩日啰(二合)啰怛娜(二合引)毗诜左[牟*含]怛洛(二合)"
            ]
        },
        {
            "id": "p-13",
            "type": "p",
            "content": [
                "由此舍身供养故　　即获灌顶法王位",
                "为欲求请转法轮　　舍身供养无量寿",
                "金刚合掌置顶上　　以口着地奉其身"
            ]
        },
        {
            "id": "p-14",
            "type": "p",
            "content": [
                "真言曰。"
            ]
        },
        {
            "id": "p-15",
            "type": "p",
            "content": [
                "唵萨嚩怛他(引)孽哆(引)布惹钵啰(二合)靺多娜(引)夜怛么南儞哩夜多夜弭萨嚩怛他孽多嚩日啰(二合)达磨钵啰(二合)靺多也[牟*含]纥哩。"
            ]
        },
        {
            "id": "p-16",
            "type": "p",
            "content": [
                "由此真言求请故　　即获转妙法轮智",
                "次应敬礼不空王　　为求供养羯磨故",
                "金刚合掌当心上　　以顶着地而求请"
            ]
        },
        {
            "id": "p-17",
            "type": "p",
            "content": [
                "真言曰。"
            ]
        },
        {
            "id": "p-18",
            "type": "p",
            "content": [
                "唵萨嚩怛他(引)孽多(引)布惹羯磨抳阿(引)怛磨南儞哩夜多夜弭萨嚩怛他孽多(引)嚩日啰(二合)羯磨句噜[牟*含]恶。"
            ]
        },
        {
            "id": "p-19",
            "type": "p",
            "content": [
                "由是献身诚请故　　便能示现种种身",
                "次想己身佛海前　　忏悔随时劝请向",
                "如是并依略瑜伽　　即入本尊三昧耶",
                "跏坐端身入正受　　四无量心尽法界",
                "修习运用如法教"
            ]
        },
        {
            "id": "p-20",
            "type": "p",
            "content": [
                "大慈真言曰。"
            ]
        },
        {
            "id": "p-21",
            "type": "p",
            "content": [
                "唵么诃昧怛[口*(隸-木+士)](二合)娑颇(二合)啰。"
            ]
        },
        {
            "id": "p-22",
            "type": "p",
            "content": [
                "诵是真言时　　演心遍三界",
                "普施众生乐"
            ]
        },
        {
            "id": "p-23",
            "type": "p",
            "content": [
                "大悲真言曰。"
            ]
        },
        {
            "id": "p-24",
            "type": "p",
            "content": [
                "唵么诃迦噜拏娑颇(二合)啰。"
            ]
        },
        {
            "id": "p-25",
            "type": "p",
            "content": [
                "诵是真言时　　心遍众生界",
                "普门为拯济"
            ]
        },
        {
            "id": "p-26",
            "type": "p",
            "content": [
                "大喜真言曰。"
            ]
        },
        {
            "id": "p-27",
            "type": "p",
            "content": [
                "唵萨嚩秫驮钵啰(二合)谟娜娑颇(二合)啰。"
            ]
        },
        {
            "id": "p-28",
            "type": "p",
            "content": [
                "随类拯救已　　以此明加持",
                "一切有情类　　咸授与菩提",
                "如是利乐已　　方归法界性"
            ]
        },
        {
            "id": "p-29",
            "type": "p",
            "content": [
                "大舍真言曰。"
            ]
        },
        {
            "id": "p-30",
            "type": "p",
            "content": [
                "唵么护闭叉娑颇(二合)啰。"
            ]
        },
        {
            "id": "p-31",
            "type": "p",
            "content": [
                "念此真言时　　心住于平等",
                "不见有自他　　唯此一性相",
                "即是普贤性　　大菩提之心"
            ]
        },
        {
            "id": "p-32",
            "type": "p",
            "content": [
                "次应二手旋舞。作金刚合掌印。十度初分相交是也真言曰。"
            ]
        },
        {
            "id": "p-33",
            "type": "p",
            "content": [
                "唵嚩日[口*闌](二合引)惹里。"
            ]
        },
        {
            "id": "p-34",
            "type": "p",
            "content": [
                "以此印便坚固缚。名胜上金刚缚。一切契皆从此生真言曰。"
            ]
        },
        {
            "id": "p-35",
            "type": "p",
            "content": [
                "唵嚩日啰(二合)满驮。"
            ]
        },
        {
            "id": "p-36",
            "type": "p",
            "content": [
                "便以禅智入满月。进力住其背。名金刚拳大。"
            ]
        },
        {
            "id": "p-37",
            "type": "p",
            "content": [
                "三摩耶印真言曰。"
            ]
        },
        {
            "id": "p-38",
            "type": "p",
            "content": [
                "唵嚩日啰(二合)母瑟胝(二合)[牟*含]。"
            ]
        },
        {
            "id": "p-39",
            "type": "p",
            "content": [
                "次分为二。作本尊三么耶契真言曰。"
            ]
        },
        {
            "id": "p-40",
            "type": "p",
            "content": [
                "縠(引)嚩日啰(二合)萨埵素啰跢萨怛鑁(二合下同)"
            ]
        },
        {
            "id": "p-41",
            "type": "p",
            "content": [
                "才结本誓印真言　　身处日轮同本尊",
                "次呈悦喜三摩耶　　能令众圣咸欢乐",
                "缚印忍愿戒满月　　檀慧禅智相合竖"
            ]
        },
        {
            "id": "p-42",
            "type": "p",
            "content": [
                "真言曰。"
            ]
        },
        {
            "id": "p-43",
            "type": "p",
            "content": [
                "唵三摩耶谷(引)素啰多萨怛鑁(三合同上)"
            ]
        },
        {
            "id": "p-44",
            "type": "p",
            "content": [
                "次当开心门　　观于二乳上",
                "右怛啰左吒　　三掣金刚缚",
                "当心如启扇"
            ]
        },
        {
            "id": "p-45",
            "type": "p",
            "content": [
                "真言曰。"
            ]
        },
        {
            "id": "p-46",
            "type": "p",
            "content": [
                "唵嚩日啰(二合)满驮怛啰(二合)吒(半音)"
            ]
        },
        {
            "id": "p-47",
            "type": "p",
            "content": [
                "观前一肘间　　恶字素光色",
                "禅智入月掌　　以进力二度",
                "捻字安心内"
            ]
        },
        {
            "id": "p-48",
            "type": "p",
            "content": [
                "真言曰。"
            ]
        },
        {
            "id": "p-49",
            "type": "p",
            "content": [
                "唵嚩日啰(二合)吠舍恶。"
            ]
        },
        {
            "id": "p-50",
            "type": "p",
            "content": [
                "以前拳印明　　封闭心殿门",
                "密阖心门已",
                "分二当心前　　称吽举右嘘",
                "次吽举同左　　三吽相钩结",
                "吽发伸进力　　左转领辟除",
                "右旋成结界　　欲作此法时",
                "内住大悲心　　外示大威怒",
                "四面竖利牙　　八臂操利械",
                "遍身发猛焰　　作大叱喝相",
                "密迹金刚众　　受教而侍立",
                "次结莲华三昧耶　　本缚檀慧禅智竖",
                "由此真言密印故　　修习三昧速现前"
            ]
        },
        {
            "id": "p-51",
            "type": "p",
            "content": [
                "真言曰。"
            ]
        },
        {
            "id": "p-52",
            "type": "p",
            "content": [
                "唵(一)嚩日啰(二合)钵娜么(二合)三么耶(三)萨怛鑁。"
            ]
        },
        {
            "id": "p-53",
            "type": "p",
            "content": [
                "次除边转心　　令归平等智",
                "前印檀慧交　　真言最后字",
                "便掣密印开"
            ]
        },
        {
            "id": "p-54",
            "type": "p",
            "content": [
                "真言曰。"
            ]
        },
        {
            "id": "p-55",
            "type": "p",
            "content": [
                "吽摘枳塞怖(二合)吒也(一)摩诃尾逻誐嚩日嚂(二合二)嚩日啰(二合)驮啰(三)萨帝娜咤(入声)"
            ]
        },
        {
            "id": "p-56",
            "type": "p",
            "content": [
                "才作此明印　　二乘发悲救",
                "凡夫入佛界　　佛出度众生",
                "皆由是加持　　获得普贤心"
            ]
        },
        {
            "id": "p-57",
            "type": "p",
            "content": [
                "真言曰。"
            ]
        },
        {
            "id": "p-58",
            "type": "p",
            "content": [
                "唵素啰跢嚩日嚂(二合)弱吽[牟*含]谷(引)唵摩诃速佉嚩日嚂(二合)莎驮也萨嚩萨底吠(二合)瓢(毗药切)惹吽[牟*含]谷。"
            ]
        },
        {
            "id": "p-59",
            "type": "p",
            "content": [
                "由是真言故　　咸住大悲心",
                "圣凡同受悦　　是名大凡二",
                "次召无始来　　妄见所生业",
                "缚忍愿如针　　进力傍如钩",
                "心想召诸罪　　罪状饿鬼形",
                "反印向心召　　诵此诚实语"
            ]
        },
        {
            "id": "p-60",
            "type": "p",
            "content": [
                "唵(一)萨嚩播跛羯洒拏(二)尾戍驮娜(三)三么也嚩日啰(二合)吽若。"
            ]
        },
        {
            "id": "p-61",
            "type": "p",
            "content": [
                "由是三密门　　尽集自他业",
                "称吽进力拄　　是索引入掌",
                "诵[牟*含]内相叉　　两两相钩结",
                "已缚诸罪业　　忍愿伸如幢",
                "布怛啰吒字　　观成金刚杵",
                "相拍如摧山　　忿句及怒形",
                "能净诸恶趣　　诵明忍愿拍",
                "或三或七遍"
            ]
        },
        {
            "id": "p-62",
            "type": "p",
            "content": [
                "真言曰。"
            ]
        },
        {
            "id": "p-63",
            "type": "p",
            "content": [
                "唵(一)嚩日啰(二合)播抳尾塞怖(二合)吒也(二)萨嚩播耶满驮娜儞钵啰(二合)谟叉也(三)萨嚩播耶孽帝毗药(二合四)萨嚩萨怛挽(三合)萨嚩怛他孽跢(五)嚩日啰(二合)三么也(六)吽怛啰吒(三合吒字半音)"
            ]
        },
        {
            "id": "p-64",
            "type": "p",
            "content": [
                "由此相应法　　三业所积罪",
                "无始极重障　　作此摧坏已",
                "犹如劫火焚　　干草胡麻等",
                "如来大悲故　　开此极秘门",
                "次结秘密印　　散坏业障轮",
                "而成佛事业　　金刚按惹里",
                "进力屈背合　　禅智押其侧"
            ]
        },
        {
            "id": "p-65",
            "type": "p",
            "content": [
                "真言曰。"
            ]
        },
        {
            "id": "p-66",
            "type": "p",
            "content": [
                "唵嚩日啰(二合)羯么尾戍驮那萨嚩嚩啰拏儞没驮萨帝那吽。"
            ]
        },
        {
            "id": "p-67",
            "type": "p",
            "content": [
                "为欲显发自性故　　当以莲华三昧印",
                "置于头左诵此明"
            ]
        },
        {
            "id": "p-68",
            "type": "p",
            "content": [
                "唵赞咄[口*路](二合)多(二合)[口*(隸-木+士)]三曼跢跋捺逻(二合)计啰抳摩诃嚩日哩(二合)抳吽。"
            ]
        },
        {
            "id": "p-69",
            "type": "p",
            "content": [
                "由此法加持　　三毒咸消终",
                "自心大菩提　　当时便成就"
            ]
        },
        {
            "id": "p-70",
            "type": "p",
            "content": [
                "次入妙观察智定　　缚印仰置跏趺上",
                "进力相背竖头合　　禅智相拄押进力",
                "此名观自在王印　　端身正坐身无动",
                "舌拄上齶唇齿合　　心住大空无分别",
                "诸佛满空来警悟　　告言汝证一道净",
                "未证金刚瑜伽定　　便于定中礼佛足"
            ]
        },
        {
            "id": "p-71",
            "type": "p",
            "content": [
                "余文广依瑜伽经所说。诵是真言。前所内心恶字。从字出无量赤光。右旋成日真言曰。"
            ]
        },
        {
            "id": "p-72",
            "type": "p",
            "content": [
                "唵质多钵啰(二合)底吠能迦噜弭。"
            ]
        },
        {
            "id": "p-73",
            "type": "p",
            "content": [
                "由是真言加持故。自心如日。由未分明。复诵此真言曰。"
            ]
        },
        {
            "id": "p-74",
            "type": "p",
            "content": [
                "唵冒地质多母怛跛(二合引)娜夜弭。"
            ]
        },
        {
            "id": "p-75",
            "type": "p",
            "content": [
                "由是真言加持。犹如盛夏日轮。光明晃耀。复于日轮中观白莲华。置本尊心字。素白光色。成本尊契。则是金刚智真言曰。"
            ]
        },
        {
            "id": "p-76",
            "type": "p",
            "content": [
                "唵底瑟咤(二合)嚩日啰(二合)"
            ]
        },
        {
            "id": "p-77",
            "type": "p",
            "content": [
                "由是真言加持。自心智分明已。复诵此真言曰。"
            ]
        },
        {
            "id": "p-78",
            "type": "p",
            "content": [
                "唵嚩日啰(二合)怛么(二合引)句憾。"
            ]
        },
        {
            "id": "p-79",
            "type": "p",
            "content": [
                "此密义云。我是金刚则三业所成金刚也。复云我是金刚身。作是观时。此金刚亘周法界。一切诸佛咸入此金刚。合同一体。复加持令坚固真言曰。"
            ]
        },
        {
            "id": "p-80",
            "type": "p",
            "content": [
                "唵儞哩(二合)荼底瑟咤(二合)缚日啰(二合)"
            ]
        },
        {
            "id": "p-81",
            "type": "p",
            "content": [
                "由是加持极竖牢不可倾动。则自知成金刚不可坏身。为欲成就本尊身诵是真言曰。"
            ]
        },
        {
            "id": "p-82",
            "type": "p",
            "content": [
                "唵也他羯磨俱[口*路](二合)驮萨怛(二合)他憾。"
            ]
        },
        {
            "id": "p-83",
            "type": "p",
            "content": [
                "次以前本尊三么耶印真言。加持心额喉顶。"
            ]
        },
        {
            "id": "p-84",
            "type": "p",
            "content": [
                "次作灌顶法。以金刚界自在印而置顶上。次额上次右后左真言曰。"
            ]
        },
        {
            "id": "p-85",
            "type": "p",
            "content": [
                "唵嚩日啰(二合)萨埵。"
            ]
        },
        {
            "id": "p-86",
            "type": "p",
            "content": [
                "次顶右宝曰。"
            ]
        },
        {
            "id": "p-87",
            "type": "p",
            "content": [
                "唵嚩日啰(二合)啰怛娜(二合)"
            ]
        },
        {
            "id": "p-88",
            "type": "p",
            "content": [
                "次后法曰。"
            ]
        },
        {
            "id": "p-89",
            "type": "p",
            "content": [
                "唵嚩日啰(二合)达磨。"
            ]
        },
        {
            "id": "p-90",
            "type": "p",
            "content": [
                "次左业曰。"
            ]
        },
        {
            "id": "p-91",
            "type": "p",
            "content": [
                "唵嚩日啰(二合)羯磨。"
            ]
        },
        {
            "id": "p-92",
            "type": "p",
            "content": [
                "密印。本缚忍愿如刀。进力附是也。由是加持已。五如来冠在其顶。便分为二拳。至顶后进力三相绕。下散垂缯势。是名鬘灌顶。则为已系离垢缯真言曰。"
            ]
        },
        {
            "id": "p-93",
            "type": "p",
            "content": [
                "唵嚩日啰(二合)磨隶阿毗诜左[牟*含]。"
            ]
        },
        {
            "id": "p-94",
            "type": "p",
            "content": [
                "便以二手为拳。舒进力。于进指面想唵字。力度面置砧字。绿色白光。如抽藕丝。为钾绦索。从心三绕背后亦然。次脐及腰两膝又脐腰心背咽喉颈后额前顶后。皆三绕下散。如垂天衣。真言曰。"
            ]
        },
        {
            "id": "p-95",
            "type": "p",
            "content": [
                "唵嚩日啰(二合)迦嚩际嚩日哩(二合)句[口*路]嚩日逻(二合)嚩日啰(二合)憾。"
            ]
        },
        {
            "id": "p-96",
            "type": "p",
            "content": [
                "作是加持。则为已被三世如来大誓庄严慈悲甲胄。一切天魔不能为障。则能摧败一切魔军。作诸佛事利乐有情。为悦众圣速获成就。以二羽三相拍。真言曰。"
            ]
        },
        {
            "id": "p-97",
            "type": "p",
            "content": [
                "唵嚩日啰(二合)睹史也(二合)谷(引)"
            ]
        },
        {
            "id": "p-98",
            "type": "p",
            "content": [
                "由以拍印加持故　　一切众圣皆欢喜",
                "次复前观本尊心　　变为本尊妙身相",
                "如前自观今亦然　　为显法智体无二",
                "前观五相所成就　　所谓自性之法身",
                "今所观者是智身　　住是三么地秘门",
                "本缚禅智入于月"
            ]
        },
        {
            "id": "p-99",
            "type": "p",
            "content": [
                "真言曰。"
            ]
        },
        {
            "id": "p-100",
            "type": "p",
            "content": [
                "唵嚩日啰(二合)萨埵恶(引)嚩日啰(二合)萨埵儞哩(二合)舍也(二合)"
            ]
        },
        {
            "id": "p-101",
            "type": "p",
            "content": [
                "由是加持故　　尊身则明显",
                "便召入自身　　次于所居处",
                "复观阿字门　　成妙高山王",
                "上有宝楼阁　　于是宫殿内",
                "复安本尊身　　眷属皆围绕",
                "种种供养具　　法界所有物",
                "皆悉满其中　　作是观念时",
                "诵此真言曰"
            ]
        },
        {
            "id": "p-102",
            "type": "p",
            "content": [
                "唵誐誐娜三婆嚩嚩日啰(二合)谷。"
            ]
        },
        {
            "id": "p-103",
            "type": "p",
            "content": [
                "由斯真言威德故　　一切供具皆充满",
                "所欲咸从空库生　　为欲奉事本尊故",
                "当往成所作智定　　如是观念加持已"
            ]
        },
        {
            "id": "p-104",
            "type": "p",
            "content": [
                "当以不空王召集众圣。"
            ]
        },
        {
            "id": "p-105",
            "type": "p",
            "content": [
                "定慧二羽金刚拳　　交臂抱胸屈进力",
                "弹指发声遍世界　　谛观佛海普云集"
            ]
        },
        {
            "id": "p-106",
            "type": "p",
            "content": [
                "真言曰。"
            ]
        },
        {
            "id": "p-107",
            "type": "p",
            "content": [
                "唵嚩日啰(二合)三么惹若。"
            ]
        },
        {
            "id": "p-108",
            "type": "p",
            "content": [
                "由以真言密印故　　本尊及与众圣等",
                "降临[土*則]塞虚空中　　次住平等性智定",
                "捧持阏伽众香水　　灌沐众圣无垢身",
                "应以金刚合掌印　　加持香水诵真言"
            ]
        },
        {
            "id": "p-109",
            "type": "p",
            "content": [
                "唵跛啰么速佉舍也莎罗里多娜么带啰娜么弭带誐挽担若吽[牟*含]谷(引)呬(引)钵啰(二合)底縒俱苏么惹棱娜托。"
            ]
        },
        {
            "id": "p-110",
            "type": "p",
            "content": [
                "便以色召圣者。入殿内智身。以三世印。进召如钩真言曰。"
            ]
        },
        {
            "id": "p-111",
            "type": "p",
            "content": [
                "唵嚩日啰(二合)噜闭惹。"
            ]
        },
        {
            "id": "p-112",
            "type": "p",
            "content": [
                "召已。又用声引入智同一。以进力相拄如索是也。真言曰。"
            ]
        },
        {
            "id": "p-113",
            "type": "p",
            "content": [
                "唵嚩日啰(二合)摄泥吽。"
            ]
        },
        {
            "id": "p-114",
            "type": "p",
            "content": [
                "同一密合已。复以香止住。以进力度钩结如连锁是也。真言曰。"
            ]
        },
        {
            "id": "p-115",
            "type": "p",
            "content": [
                "唵嚩日啰(二合)巘第[牟*含]。"
            ]
        },
        {
            "id": "p-116",
            "type": "p",
            "content": [
                "固缚已。又用味悦喜。以进力面相合是也。真言曰。"
            ]
        },
        {
            "id": "p-117",
            "type": "p",
            "content": [
                "唵嚩日啰(二合)啰细(引)谷(引)"
            ]
        },
        {
            "id": "p-118",
            "type": "p",
            "content": [
                "应以语言而为歌咏。次结本尊印及真言。又以二手如射。名曰意生曰。"
            ]
        },
        {
            "id": "p-119",
            "type": "p",
            "content": [
                "唵么努(引)娜婆(二合下同)嚩嚩日啰(二合)若。"
            ]
        },
        {
            "id": "p-120",
            "type": "p",
            "content": [
                "又以二交臂如抱。慧覆定。名触曰。"
            ]
        },
        {
            "id": "p-121",
            "type": "p",
            "content": [
                "唵嚩日啰(二合)计里枳罗吽。"
            ]
        },
        {
            "id": "p-122",
            "type": "p",
            "content": [
                "又以慧肘。极安定禅进。名爱缚曰。"
            ]
        },
        {
            "id": "p-123",
            "type": "p",
            "content": [
                "唵塞泥贺缚日啰(二合)[牟*含]。"
            ]
        },
        {
            "id": "p-124",
            "type": "p",
            "content": [
                "又以二腰侧。名意气曰。"
            ]
        },
        {
            "id": "p-125",
            "type": "p",
            "content": [
                "唵嚩日啰(二合)孽嚩谷。"
            ]
        },
        {
            "id": "p-126",
            "type": "p",
            "content": [
                "又以二如前耎射。名意生女曰。"
            ]
        },
        {
            "id": "p-127",
            "type": "p",
            "content": [
                "唵么努娜婆(二合)嚩嚩日哩(二合)呬(引)"
            ]
        },
        {
            "id": "p-128",
            "type": "p",
            "content": [
                "又如前触。名适悦女曰。"
            ]
        },
        {
            "id": "p-129",
            "type": "p",
            "content": [
                "唵嚩日啰(二合)计里枳隶吽。"
            ]
        },
        {
            "id": "p-130",
            "type": "p",
            "content": [
                "又如前爱嚩。名爱结女曰。"
            ]
        },
        {
            "id": "p-131",
            "type": "p",
            "content": [
                "唵塞泥(二合)贺(一)嚩日哩(二合)抳(二)贺。"
            ]
        },
        {
            "id": "p-132",
            "type": "p",
            "content": [
                "又以前意气。名自在主女曰。"
            ]
        },
        {
            "id": "p-133",
            "type": "p",
            "content": [
                "唵嚩日啰(二合)孽尾(一)吽。"
            ]
        },
        {
            "id": "p-134",
            "type": "p",
            "content": [
                "又以止观上仰如华。名春曰。"
            ]
        },
        {
            "id": "p-135",
            "type": "p",
            "content": [
                "唵末度嚩日哩(二合)具唵(二合下同)具唵(二合下同)"
            ]
        },
        {
            "id": "p-136",
            "type": "p",
            "content": [
                "又以止观下覆如香。名夏曰。"
            ]
        },
        {
            "id": "p-137",
            "type": "p",
            "content": [
                "唵嚩日啰(二合)迷只曳(二合)吒(入)吒。"
            ]
        },
        {
            "id": "p-138",
            "type": "p",
            "content": [
                "又以二加眼。名秋曰。"
            ]
        },
        {
            "id": "p-139",
            "type": "p",
            "content": [
                "唵舍喇嚩日哩(二合)恶(引)恶。"
            ]
        },
        {
            "id": "p-140",
            "type": "p",
            "content": [
                "又以二当心。转名冬曰。"
            ]
        },
        {
            "id": "p-141",
            "type": "p",
            "content": [
                "唵嚩日啰(二合)势始[口*(隸-木+士)]恶恶。"
            ]
        },
        {
            "id": "p-142",
            "type": "p",
            "content": [
                "四摄如前依次而用。次复以四明召尊入身已。"
            ]
        },
        {
            "id": "p-143",
            "type": "p",
            "content": [
                "复结本尊三摩耶大契。诵摩诃衍百字真言。由是加持无上菩提尚不难得。何况诸余成就。设犯五无间罪。才诵消灭无余。何以故。由本尊坚住己身故。真言曰。"
            ]
        },
        {
            "id": "p-144",
            "type": "p",
            "content": [
                "唵嚩日啰(二合)萨埵三么也么努播攞也嚩日啰(二合)萨埵底吠(二合)努播底瑟咤(二合)儞哩(二合下同)荼鸟(二合)弭婆嚩素睹史庾(二合)弭婆嚩阿努啰讫妒(二合)弭婆嚩素补史庾(二合)弭婆嚩萨嚩悉地孕(二合)弭钵啰(二合)也縒萨嚩羯磨素左迷质多室[口*(隸-木+士)](二合)药矩噜吽诃诃诃诃縠(引)婆誐挽萨嚩怛他孽多嚩日逻(二合)么冥闷左嚩日唎(二合)婆嚩摩诃三摩耶萨埵恶(引)"
            ]
        },
        {
            "id": "p-145",
            "type": "p",
            "content": [
                "次以内外供养。供养密言王。固缚禅智竖。名戏嬉菩萨曰。"
            ]
        },
        {
            "id": "p-146",
            "type": "p",
            "content": [
                "唵摩诃啰底。"
            ]
        },
        {
            "id": "p-147",
            "type": "p",
            "content": [
                "才作明印。么诃啰底女适悦契诸圣。便伸臂向前合腕。名鬘菩萨曰。"
            ]
        },
        {
            "id": "p-148",
            "type": "p",
            "content": [
                "唵[口*路]波戌鞞。"
            ]
        },
        {
            "id": "p-149",
            "type": "p",
            "content": [
                "由是印真言。持鬘女使普遍佛刹海。雨散金刚鬘。"
            ]
        },
        {
            "id": "p-150",
            "type": "p",
            "content": [
                "以印从脐至口散。名歌供养菩萨曰。"
            ]
        },
        {
            "id": "p-151",
            "type": "p",
            "content": [
                "唵秫[口*路](二合)怛啰(二合)扫契。"
            ]
        },
        {
            "id": "p-152",
            "type": "p",
            "content": [
                "由是密印及真言金刚歌女有一切世界微尘数妓乐女。以美妙音声。周十方刹而为供养。得获如来无碍辩。便以二旋舞金刚合掌顶上散。名舞菩萨曰。"
            ]
        },
        {
            "id": "p-153",
            "type": "p",
            "content": [
                "唵萨嚩布而。"
            ]
        },
        {
            "id": "p-154",
            "type": "p",
            "content": [
                "由是供养获六神通次以缚下名焚香菩萨曰。"
            ]
        },
        {
            "id": "p-155",
            "type": "p",
            "content": [
                "唵钵啰(二合)贺逻儞儞。"
            ]
        },
        {
            "id": "p-156",
            "type": "p",
            "content": [
                "由是法故。得香云遍周一切佛刹。又以上散如华。名华菩萨曰。"
            ]
        },
        {
            "id": "p-157",
            "type": "p",
            "content": [
                "唵颇攞誐弭。"
            ]
        },
        {
            "id": "p-158",
            "type": "p",
            "content": [
                "由是得华云周遍一切佛刹。获如来三十二相。以禅智竖相逼金刚缚。名灯菩萨曰。"
            ]
        },
        {
            "id": "p-159",
            "type": "p",
            "content": [
                "唵苏底惹仡哩(二合)"
            ]
        },
        {
            "id": "p-160",
            "type": "p",
            "content": [
                "由是得智光。普照佛界而为供养。获如来五眼。以缚当心涂香势。名涂香菩萨曰。"
            ]
        },
        {
            "id": "p-161",
            "type": "p",
            "content": [
                "唵苏巘荡儗。"
            ]
        },
        {
            "id": "p-162",
            "type": "p",
            "content": [
                "由是戒香普涂佛刹故。获得五分法身智。复以金刚合掌置于顶上。诵前虚空库真言。出生一切供养云海而为供养。复往本尊羯磨仪则。随力念诵。次执珠合掌捧于顶上。诵本明加持当心。一一与真言文句齐度。或万千百。昼夜四时精进修。念诵毕已。复以八供养及普供养等印。供养已。复结本尊及眷属印。复示三么耶。及发愿等。复降三世左旋解界。以缚印伸忍愿如针。心上掣开顶上合掌。想圣众还本宫观。名解脱印真言曰。"
            ]
        },
        {
            "id": "p-163",
            "type": "p",
            "content": [
                "唵讫哩(二合)妒(引)嚩萨嚩萨埵啰他(二合)悉地努多也他努誐孽縒特挽(二合)没驮尾洒焰补娜逻誐么娜也睹唵嚩日啰(二合)萨埵穆。"
            ]
        },
        {
            "id": "p-164",
            "type": "p",
            "content": [
                "作是法已。复如前加持灌顶被甲礼四如来。发愿忏悔等。身住本尊观。无间菩提心。方出道场。随心转经印塔及像随意经行。"
            ]
        }
    ]
}