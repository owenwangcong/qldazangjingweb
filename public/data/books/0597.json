{
    "meta": {
        "id": "0597",
        "Bu": "小乘阿含部·第0597部",
        "title": "佛说本相倚致经一卷",
        "Arthur": "后汉沙门安世高译",
        "last_bu": {
            "id": "0596",
            "name": "上一部：乾隆大藏经·小乘阿含部·佛说瞻婆比丘经一卷"
        },
        "next_bu": {
            "id": "0598",
            "name": "下一部：乾隆大藏经·小乘阿含部·佛说缘本致经一卷"
        }
    },
    "juans": [
        {
            "id": "j0597-1",
            "type": "bt",
            "content": [
                "\n\n\n        佛说本相倚致经\n       \n\n"
            ]
        },
        {
            "id": "p-0",
            "type": "p",
            "content": [
                "闻如是。一时佛在舍卫国祇树给孤独园。佛便告比丘。本有爱不见不了。今见有从有爱。设是本有爱无有今为有。今见分明。从是本因缘。令致有爱。有爱比丘从致有本。不为无有本。何等为比丘从有爱致本。谓为痴。"
            ]
        },
        {
            "id": "p-1",
            "type": "p",
            "content": [
                "痴亦比丘有从致本不为无有本。何等为比丘痴有本从致。谓为五盖。"
            ]
        },
        {
            "id": "p-2",
            "type": "p",
            "content": [
                "五盖比丘亦从有本致。不为无有本。何等为比丘五盖从有致。谓为三恶行。三恶行比丘亦有本从致。不为无有本。何等为比丘三恶行本从致。谓为不摄根。"
            ]
        },
        {
            "id": "p-3",
            "type": "p",
            "content": [
                "不摄根比丘亦有本从致。不为无有本。何等为比丘不摄根从致。谓非本念故。"
            ]
        },
        {
            "id": "p-4",
            "type": "p",
            "content": [
                "非本念比丘亦有本从致。不为无有本。何等为比丘非本念从致。谓不信故。"
            ]
        },
        {
            "id": "p-5",
            "type": "p",
            "content": [
                "不信比丘亦有本从致。不为无有本。何等为比丘不信本从致。谓恶非法闻故。"
            ]
        },
        {
            "id": "p-6",
            "type": "p",
            "content": [
                "非法闻比丘亦有本从致。不为无有本。何等为比丘非法闻本从致。谓非贤者人事。"
            ]
        },
        {
            "id": "p-7",
            "type": "p",
            "content": [
                "非贤者亦有本从致。不为无有本。何等为比丘非贤者从致。谓非贤者人共会乐。"
            ]
        },
        {
            "id": "p-8",
            "type": "p",
            "content": [
                "如是比丘已不贤者聚会满。令不贤者事满。已不贤者事满。令非法满。已非法满。令不信满。已不信满。令非本念满。已非本念满。令不摄根满。已不摄根满。令三恶行犯法满。已三恶行犯法满。令五盖满。已五盖满。令痴满。已痴满。令有世间爱满。如是爱乐满稍转稍转猗增有。"
            ]
        },
        {
            "id": "p-9",
            "type": "p",
            "content": [
                "度世智慧解脱亦有本。不为无有本。何等为度世智慧解脱本。谓七觉意为本。"
            ]
        },
        {
            "id": "p-10",
            "type": "p",
            "content": [
                "七觉意从有本。不为无有本。何等为七觉意从有本。谓为四意止。"
            ]
        },
        {
            "id": "p-11",
            "type": "p",
            "content": [
                "四意止从有本。不为无有本。何等为比丘四意止从有本。谓三清净行。"
            ]
        },
        {
            "id": "p-12",
            "type": "p",
            "content": [
                "三清净比丘亦有本从行。不为无有本。何等为比丘三清净有本。谓为守摄根。"
            ]
        },
        {
            "id": "p-13",
            "type": "p",
            "content": [
                "守摄根亦有本。不为无有本。何等为比丘守摄根有本。谓为本念故。"
            ]
        },
        {
            "id": "p-14",
            "type": "p",
            "content": [
                "本念比丘亦有本。不为无有本。何等为比丘本念本。谓为信本。"
            ]
        },
        {
            "id": "p-15",
            "type": "p",
            "content": [
                "信本比丘亦有本。不为无有本。何等为比丘信本有本。谓闻法经本。"
            ]
        },
        {
            "id": "p-16",
            "type": "p",
            "content": [
                "闻法经亦有本。不为无有本。何等为闻法经本。谓事贤者本。"
            ]
        },
        {
            "id": "p-17",
            "type": "p",
            "content": [
                "事贤者亦有本。不为无有本。何等为事贤者有本。谓贤者聚本。"
            ]
        },
        {
            "id": "p-18",
            "type": "p",
            "content": [
                "如是比丘。聚贤者能得事贤者。已事贤者。便闻法言。已闻法言。便致信本。已致信本。便得念本。已得念本。便摄守根。已摄守根。便得三清净。已有三清净。便得四意止。已得四意止本。便有七觉意。已有七觉意。便有无为解脱得度世。如是解脱度世。转转本。令得度世。佛说如是。弟子受行。"
            ]
        }
    ]
}